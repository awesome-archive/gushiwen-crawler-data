【仙吕】一半儿_四景轻衫短
元代
胡祗遹
四景
轻衫短帽七香车，九十春光如画图，明日落红谁是主？漫踌躇，一半儿因风一半儿雨。纱幮睡足酒微醒，玉骨冰肌凉自生，骤雨滴残才住声。闪出些月儿明，一半儿阴一半儿晴。荷盘减翠菊花黄，枫叶飘红梧干苍，鸳被不禁昨夜凉。酿秋光，一半儿西风一半儿霜。孤眠嫌煞月儿明，风力禁持酒力醒，窗儿上一枝梅弄影。被儿底梦难成，一半儿温和一半儿冷。
