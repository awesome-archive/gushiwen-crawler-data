【中吕】红绣鞋_郊行茅店小
元代
周德清
郊行
茅店小斜挑草欸，竹篱疏半掩柴门，一犬汪汪吠行人。题诗桃叶渡，问酒杏花村，醉归来驴背稳。穿云响一乘山簥，见风消数盏村醪，十里松声画难描。枫林霜叶舞，养麦雪花飘，又一年秋事了。雪意商量酒价，风光投奔诗家，准备骑驴探梅花。几声沙嘴雁，数点树头鸦，说江山憔悴煞。
赏雪偶成
共妾围炉说话，呼童扫雪烹茶，休说羊羔味偏佳。凋情须酒兴，压逆索茶芽，酒和茶都俊煞！
