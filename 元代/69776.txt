【南吕】一枝花　闲乐
元代
汪元亨
新栽数亩瓜，旧种千竿竹。不弹三尺剑，静阅满床书。诗骨清瞿，冷淡淡
心何虑，闲夭夭乐有余。碧梧高彩凤深栖，沧溟阔鲸熬隐居。
　　【梁州】取崖畔枯藤作杖，伐江皋曲木为庐，主人素得林泉趣。烹茶扫叶，
引水通渠。钩帘待月，俯槛观鱼。耻于求自抱憨愚，厌追陪懒混尘俗。傲慢似去
彭泽弃职陶潜，疏散如困夔俯豪吟杜甫，清高似老孤山不仕林逋。岂浊，不鲁。
处酸寒紧闭乾坤目，躲风雷看乌兔。静掩柴扉春日哺，便休题黑漆似程途。
　　【黄钟煞】守茅屋，忘势利，甘贫何用王侯顾。倒青樽，拚趔趄，烂醉频教
婢妾扶。世上炎凉久憎恶，敬于贤，慢于富。罢朝参，俭家务，叱阿谀，荐忠恕。
视肥甘，若鸩蛊，惧功名，似豺虎。咏梅轩，钓菱浦，结樵朋，友渔父。陋繁华，
尚雅素，远雕轮，避朱黻。老妻贤，酿，老夫狂，唱金缕。课耕男，教织
女，推仁爱，给奴仆，颂歌谣，赞明主。尽红轮，换朝暮，任浮云，变今古。对
猿鹤，做俦侣，喜烟霞，近窗户。但将那老鸠巢怀抱放宽舒，一任教竞蝇血儿曹
谩欺侮。
　　【尾】学不的睡不安苍荒拔剑鸡窗下舞，赶不上时未遇抖搜弹冠仕途上趋，
秉一段铁石心肠愈坚固。折莫你赵平原诱英雄计谋，齐孟尝待贤良肚腹，赚不去
狗盗鸡鸣类儿数。
