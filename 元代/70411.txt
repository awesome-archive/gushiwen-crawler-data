【南吕】醉太平　寄情
元代
查德卿
钗分凤凰，衾剩鸳鸯，锦笺遗恨爱花香，写新愁半张。晚妆楼阁空凝望，旧
游台榭添惆怅，落花庭院又昏黄，正离人断肠。　春情
　　东风柳丝，细雨花枝，好春能有几多时？韶华迅指。芭蕉叶上鸳鸯字，芙蓉
帐里鸾凰事，海棠亭畔鹧鸪词，问莺儿燕子。
　　楼台管弦，院落秋千，香风淡淡月娟娟，朱帘半卷。香消玉腕黄金钏，歌残
素手白罗扇，汗溶粉面翠花细，倚阑人未眠。
　　春风管弦，夜月秋千，调风弄月醉花前，把花枝笑捻。千金曾许如花面，半
生未了看花愿，一春长费买花钱。风流少年。　清名
　　先生子陵，隐者渊明，南州旧隐老云卿，为清高显名。一个向七里滩曾受君
王聘，一个向五柳庄终受彭泽令，一个向百花洲不受宋朝征，与巢由共清。
