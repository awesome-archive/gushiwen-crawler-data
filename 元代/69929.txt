【双调】折桂令　拟张鸣善
元代
倪瓒
　　草茫茫秦汉陵阙，世代兴亡，却便似月影圆缺。山人家堆案图书，当窗松桂，
满地薇蕨。侯门深何须刺谒，白云自可怡悦。到如今世事难说，天地间不见一个
英雄，不见一个豪杰。　辛亥过陆庄
　　片帆轻水远山长，鸿雁将来，菊蕊初黄。碧海鲸鲵，兰苕翡翠，风露鸳鸯。
问音信何人谛当，想情怀旧日风光。杨柳池塘，随处凋零，无限思量。
