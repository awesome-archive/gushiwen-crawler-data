【双调】水仙子_东风花外小
元代
倪瓒
　　东风花外小红楼，南浦山横眉黛愁。春寒不管花枝瘦，无情水自流。檐间燕
语娇柔，惊回幽梦，难寻旧游，落日帘钩。
　　吹箫声断更登楼，独自凭栏独自愁。斜阳绿惨红消瘦，长江日际流。百般娇
千种温柔，金缕曲新声低按，碧油车名园共游，绛绡裙罗袜如钩。　因观《花间集》作
　　香腮玉腻鬓蝉轻，翡翠钗梁碧燕横。新妆懒步红芳径，小重山空画屏。绣帘
风暖春醒，烟草粘飞絮，蛛丝落英，无限伤情。
