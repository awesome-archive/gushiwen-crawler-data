【越调】凭阑人　香印
元代
徐再思
烟袅蟠龙花上枝，火引冰蚕茧内丝。烧残锦字诗，似人肠断时。　春情
　　髻拥春云松玉钗，眉淡秋山羞镜台。海棠开未开，粉郎来未来。　江行
　　鸥鹭江皋千万湾，鸡犬人家三四间。逆流滩上滩，乱云山外山。　春愁
　　前日春从愁里得，今日春从愁里归。避愁愁不离，问春春不知。　无题
　　九殿春鹊楼，千里离宫龙凤舟。始为天下忧，后为天下羞。　春怨
　　遥盼春来图见春，及至春来还怨春。自怜多病身，为他千里人。
