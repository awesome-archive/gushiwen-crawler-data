【商角调】黄莺儿_寓僧舍秋色
元代
睢景臣
寓僧舍
秋色，秋色，几声悲怆，孤鸿出塞。满园林野火烘霞，荷枯柳败。
【踏莎行】水馆烟中，暮山云外，泊孤舟古渡侧。息风霾，净尘埃，宝刹清凉境界。僧相待，借眠何碍？
【垂丝钓】风清月白，有感心酸不耐。更触目凄凉，景物供将愁闷来。月被云埋，风鸣在籁。
【应天长】憎舍窄，蚊帐矮，独拥单衾，－宵如半载。旧恨新愁深似海。情缘在，人无奈，几般儿可怪。
【随煞】促织絮恼情怀，砧杵韵无聊赖。檐马奢殿铎鸣，疏雨滴西风煞，能断送楚台云，会禁持异乡客。
