【双调】折桂令　相思
元代
兰楚芳
可怜人病里残春，花又纷纷，雨又纷纷。罗帕啼痕，泪又新新，恨又新新。
宝髻松风残楚云，玉肌消香褪湘裙。人又昏昏，天又昏昏，灯又昏昏，月又昏昏。
被东风老尽天台，雨过园林，雾锁楼台。两叶愁眉，两行愁泪，两地愁怀。刘郎
去也来也那不来，桃花谢也开时节还开。早是难睚，恨杀无情，杜宇声哀。
