【南吕】一枝花_为玉梅作人
元代
亢文苑
为玉梅作
人生萼绿生，天上轮茭降。比南周琼解语，比西锦能香。淡抹玄霜，自有罗浮像，扫梁园红翠乡。千般儿玉骨玲珑，一段儿冰魂荡漾。
【梁州】受用杀西湖处土，风流煞东阁何郎。芳湿一点何时忘。银钗半露，粉颈微妆；想那调羹滋味，止渴思量。占一枝素魂芬芳，算百花总是寻常。则要挂新月点缀昏黄，合夜雪色藏暗香，却休趁东风泄漏春光。惜花人正想寻芳，驿使频来往，怎禁那寂寞苦情况。则怕羌管声中，零落了萦损柔肠。
【尾】堪图石氏黄金帐，宜住芦花白玉堂，折莫便冰雪前村一千丈。沽一壶酒浆，向蹇驴背上，教那快忍冻的书生尽自赏。
