【中吕】朝天子_歌者簪山桔
元代
乔吉
歌者簪山桔
锦囊，未黄，宜荐秋风酿。何须一夜洞庭霜，好先试销金帐。豆寇梢头，丁香枝上，蘸吴姬指甲凉。剖将，试尝，止爱些酸模样。
赋所感
翠衫，玉簪，脂唇小樱桃淡。多情多绪眼脑馋，谁敢去胡摇撼？冷诨先口斩，呆科先探，小心儿真个敢。为俺，大胆，我倒有三分惨。
小娃琵琶
暖烘，醉容，逼匝的芳心动。雏莺声在小帘栊，唤醒花前梦。指甲纤柔，眉儿轻纵，和相思曲未终。玉葱，翠峰，娇怯煞琵琶重。
