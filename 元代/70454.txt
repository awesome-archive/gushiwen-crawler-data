【双调】殿前欢　自乐
元代
景元启
自由仙，对西风篱下醉金船。葛巾漉酒从吾愿，富贵由天。与渊明和一篇，
君休羡，省部选乌台荐。好觑桐江钓叟，万古名传。
　　自由仙，据胡床闲坐老梅边。彤云变态时舒卷，改尽山川。叹蓝关马不前，
君休羡，八位转朝金殿。恰便似新晴雪霁，流水依然。　梅花
　　月如牙，早庭前疏影印窗纱。逃禅老笔应难画，别样清佳。据胡床再看咱，
山妻骂：为甚情牵挂？大都来梅花是我，我是梅花。
