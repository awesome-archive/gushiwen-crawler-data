【双调】锦上花　春游
元代
张碧山
燕语莺啼，和风迟日。郊外踏青，禁烟寒食。拜扫人家，这壁共那壁。悲喜
交杂，哭的共笑的。坟前列子孙，冢上卧狐狸。几处荒坟，半全共半毁。几陌银
钱，半灰共半泥。几个相知，半人共半鬼。
　　【清江引】见了也泪淹衫袖湿，这的是傍州例。黄金少甚藏，白酒须当醉，
浇奠杀九泉无半米。
　　【碧玉箫】寒暑相催，日月率风疾。名利驱驰，车辄涌潮退。省可里着气力，
休则管里耽是非。饱暖肚皮，留取元阳真气。将一伙儿鼓笛，选一答儿清闲地。
　　【尾声】摆一个齐整欢筵会，做一段笑乐新杂剧。杂剧要旦末双全，筵席要
水陆俱备。唱道趁着这美景良辰，请几个达时务英雄辈。劝你这知已的相识，知
知不知在于你。
