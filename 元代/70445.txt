【双调】折桂令　寿张德中时三月三日
元代
舒頔
　　问仙娥何处称觞？帕递香罗，寿祝张郎。整整杯盘，低低歌舞，淡淡韶光。
想无愧乾坤俯仰，且随缘诗酒徜徉，乐意何长。人醉西池，月上东墙。
　　过今朝三月初三，昨夜长庚，书幌光含。狂客追欢，歌姬索笑，余子醺酣。
且莫说莺儿，试听他燕子喃南，此乐何堪！多君畅饮，容我高谈。
