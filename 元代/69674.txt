【大石调】初生月儿
元代
未知作者
初生月儿悬太虚，恰似嫦娥鬓上梳，冰轮未满羡叹处。漫长吁，离恨苦，冷
清清凤只鸾孤。
　　初生月儿一半弯，那一半团圆直恁难，雕鞍去后何日还？捱更阑，淹泪眼，
虚檐外凭损阑干。
　　初生月儿明处少，又被浮云遮蔽了，香消烛灭人静悄。夜迢迢，难睡着，窗
儿外雨打芭蕉。
　　初生月儿一似弓，梦里相逢恩爱同，觉来时锦被一半空。去无踪，难再逢，
窗儿外烛影摇红。
