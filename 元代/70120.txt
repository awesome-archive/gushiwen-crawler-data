【双调】殿前欢　懒云窝
元代
阿里西瑛
懒云窝，醒时诗酒醉时歌。瑶琴不理抛书卧，无梦南柯。得清闲尽快活，日
月似撺梭过，富贵比花开落。青春去也，不乐如何？
　　懒云窝，醒时诗酒醉时歌。瑶琴不理抛书卧，尽自磨陀。想人生待则么？富
贵比花开落，日月似撺梭过。呵呵笑我，我笑呵呵。
　　懒云窝，客至待如何？懒云窝里和衣卧，尽自婆娑。想人生待则么？贵比我
高些个，富比我松些个，呵呵笑我，我笑呵呵。
