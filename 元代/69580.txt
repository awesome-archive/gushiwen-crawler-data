【双调】沉醉东风　归田
元代
汪元亨
快结果钱山邓通，易消磨金谷石崇。想世间百岁人，似石上三生梦。转头来
谁是英雄？翠盖朱扫地空，何处也前遮后拥。
　　远城市人稠物穰，近村居水色山光。熏陶成野叟情，铲削去时官样，演习会
牧歌樵唱。老瓦盆边醉几场，不撞入天罗地网。
　　纱帽短妆些样子，布袍宽尽着材儿。收拾起驾驭心，埋没下经纶志，灼然见
昔非今是。闲共渔樵讲论时，说富贵秋风过耳。
　　旋葺理桑榆暮景，且安排诗酒新盟。爱烟云接四邻，喜松菊存三轻，对芝山
依旧青青。妻子团圆过一程，再不去离乡背井。
　　居山林清幽淡雅，远城市富贵奢华。酒杯倾鲸量宽，诗卷束牛腰大，灞陵桥
探问梅花。村路骑驴慢慢踏，稳便似高车驷马。
　　籴阵稻新舂细米，采生蔬熟做酸齑。凤栖杀凰莫飞，龙卧死虎休起，不为官
那场伶俐。槿树花攒绣短篱，到胜似门排画戟。
　　口消熔龙肝凤髓，眼开除螓首蛾眉。转羊肠世路难，扌绝葱叶时光脆，筑板
墙物理轮回。厌断红尘指袖归，饱玩些青山绿水。
　　怕缠手焚了素书，懒钻头拽倒茅庐。骑虎时捋虎须，画蛇处添蛇足，一任教
那般要誉。拣个溪山好处居，与几树梅花做主。
　　擗掉起疏狂性格，支撑住老朽形骸。便囊中金不存，愿门外山仍在，收拾下
竹杖芒鞋。掉背摇头归去来，刚跳出愁山闷海。
　　任平地波翻浪滚，恣中愿鹿走蛇吞。够升合白酒醇，迭斤两黄鸡嫩，甘分住
水郭山村。千古兴亡费讨论，总一段渔樵话本。
　　乞骸骨潜归故山，弃功名懒上长安。经数场大会垓，断几状乔公案，葬送的
皓首苍颜。傀儡棚中千百番，总瞒过愚眉肉眼。
　　已绝念风亭月馆，且潜身雾嶂云峦。数一春月到三，算百岁人过半，经几场
离合悲欢。也学逢萌挂一冠，看指日功成行满。
　　志不愿官高禄显，心只图子肖妻贤。胸中藏班马才，舌上掉苏张辩，总不如
问舍求田。家住青山古渡边，平隔断红尘路远。
　　妻从俭荆钗布袄，子甘贫陋巷箪瓢。论功名云叶飞，看富贵灯花爆，笑时人
管中窥豹。尘事纷纷逐猬毛，眼过去朱围翠绕。
　　二十载江湖落魄，三千程途路奔波。虎狼从辨是非，风波海分人我，到如今
做哑妆矬。着意来寻安乐窝，摆脱了名缰利锁。
　　达时务呼为俊杰，弃功名凯是痴呆。脚不登王粲楼，手莫弹冯铗，赋归来
竹篱茅舍。今古陶潜是一绝，为五斗腰肢倦折。
　　处妻子贫寒共守，结朋友义气相投。晚须开北海樽，晓莫听东华漏。老先生
这回参透。染得新霜两鬓秋，挽不住乌飞兔走。
　　知己酒千钟快饮，会家诗百首常吟。守一座安乐窝，横三尺逍遥枕，卧青青
半亩松阴。雪月风花不系心，打捱过愁潘病沈。
　　进步去天高地险，退身来浪静风恬。买四蹄车下牛，卖三尺匣中剑，免区区
附势趋炎。尽日看山独卷帘，飞不到红尘半点。
　　将汉史唐书遍览，把天时人事相参。怕筑成傅说墙，愁扳折朱云槛，急跳出
虎窟龙潭。薄利虚名再莫贪，赢得来亡魂丧胆。
