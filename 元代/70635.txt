【中吕】朝天子　西湖
元代
徐再思
 　　里湖，外湖，无处是无春处。真山真水真画图，一片玲珑玉。宜酒宜诗，宜
晴宜雨。销金锅锦绣窟，老苏，老逋，杨柳堤梅花墓。　手帕
　　酒痕，泪痕，半带着胭脂润。鲛渊一片玉霄云，缕缕东风恨。待写回文，敷
陈方寸，怕莺花说与春。使人，赠君，寄风月平安信。　常山江行
　　远山，近山，一片青无间。逆流流流诉上乱石滩，险似连云栈。落日昏鸦，
西风归雁，叹崎岖途路难。得闲，且闲，何处无鱼羹饭？　杨姬
　　艳冶，唱彻，〔金缕〕歌全阕。秋娘声价有谁轶？曾奉黄金阙。歌扇生春，
舞裙回雪，不风流不醉也。舞者，唱者，一曲秦楼月。
