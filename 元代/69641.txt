【双调】水仙子_仲春湖上雨
元代
赵善庆
仲春湖上
雨痕著物润如酥，草色和烟近似无，岚光罩日浓如雾。上春风啼鹧鸪，斗娇羞粉女琼奴。六桥锦绣，十里画图，二月西湖。
渡瓜州
渚莲花脱锦衣收，风蓼青雕红穗秋，堤柳绿灭长条瘦。系行人来去愁，别离情今古悠悠。南徐城下，西津渡口，北固山头。
客乡秋夜
梧桐一叶弄秋晴，砧杵千家捣月明，关山万里增归兴。隔嵯峨白帝城，捱长宵何处销凝？寒灯一檠，孤雁数声，断梦三更。
