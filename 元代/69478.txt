【中吕】山坡羊　书怀示友人
元代
汤舜民
田园荒废，箕裘陵替，桃源有路难寻觅。典鹑衣，举螺杯，毛陶醉了囫囵
睡，啼鸟一声惊觉起。悲，也未知；喜，也未知。　二
　　驱驰何甚，乖离忒恁，风波犹自连头浸。自沉吟，莫追寻，田文近日多门禁，
炎凉本来一寸心。亲，也自恁；疏，也自恁。　三
　　长江东注，夕阳西没，流光容易抛人去。莫嗟吁，任揶揄，老天还有安排处，
踽踽客窗无伴侣。酒，花外沽；琴，灯下抚。　四
　　羁怀萦挂，人情浇诈，相逢休说伤时话。路波查，事交杂，秋光何处堪消
暇，昨夜梦魂归到家。田，不种瓜；园，不灌花。　中秋对月无酒
　　冰轮高驾，银河斜挂，广寒宫阙堪图画。对光华，恣欢洽，故人一夜团话，
多情素娥吟知咱。诗，也懵撒；酒，也懵撒。
