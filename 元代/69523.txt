【双调】折桂令　秋晚
元代
丘士元
楚天秋万顷烟霞，孤雁声悲，凄切伤咱！铁马叮当，寒蛩不住，砧杵声杂。
银台上烧残降蜡，金炉内烟篆香加。感叹嗟呀，痛忆娇姿，恨满天涯。　相思
　　枉虚度岁月光阴，满腹离愁，一片忧心。斜月穿窗，寒风透户，夜永更深。
空落得忘餐废寝，怎能够并枕同衾？院落沉沉，无限相思，付与瑶琴！
