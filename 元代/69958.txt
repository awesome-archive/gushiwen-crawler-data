【越调】柳营曲　途中春暮
元代
汤舜民
岐路北，断桥西，滴溜溜酒帘茅舍低。柳暗疏篱，水浸平堤，仿佛旧山溪。
车儿马儿奔驰，莺儿燕儿悲啼。帽沾飞絮寻，衣染落花泥。知，何处度寒食？　旅次
　　归路杳，去程遥，谁不恋故乡生处好。粝饭薄醪，野蔌山肴，随发度昏朝。
隔篱度犬嗷嗷，投林倦鸟嘈嘈。烟霞云黯淡，风雨夜萧骚。纱窗外有芭蕉。　春思
　　鸦髻松，凤钗横，碧窗梦回春昼永。离绪蒙茸，倦眼朦胧，清泪滴香容。恨
东君多雨多风，盼王孙无影无踪。柳添新样绿，花减旧时红。尽在不言中。　薛琼琼弹筝图
　　玉雪颜，翠云鬟，昭阳殿里醉了几番。金袖翩翩，银甲珊珊，记天宝年间。
哄的兵散潼关，忽的尘暗长安。风云都变改，日月自循环。闲，写作画图看。　听筝
　　酒乍醒，月初明，谁家小楼调玉筝？指拨轻清，音律和平，一字字诉衷情。
恰流莺花底叮咛，又孤鸿云外悲鸣。滴碎金砌雨，敲碎玉壶冰。听，尽是断肠声。
