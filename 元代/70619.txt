【南吕】金字经_湖上僧寺竹
元代
任昱
湖上僧寺
竹雨侵窗润，松风吹面寒，云母屏开非世间。闲，不知名利难。凭阑看，夕阳山外山。
重到湖上
碧水寺边守，绿杨楼外楼，闲看青山云去留。鸥，飘飘随钓舟。今非旧，对花一醉休。
秋宵宴坐
秋夜凉如水，天河白似银，风露清清湿簟纹。论，半生名利奔。窥吟鬓，江清月近人。
书所见
胜概三吴地，美人一梦云，花落黄昏空闭门。因，青鸾宝鉴分。天涯近，思君不见着。
