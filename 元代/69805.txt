【越调】斗鹌鹑
元代
关汉卿
女校尉
换步那踪，趋前退后，侧脚傍行，垂肩亸袖。若说过论茶头，膁答板搂，入来的掩，出去的兜。子要论道儿着人，不要无拽样顺纽。
【紫花儿】打的个桶子膁特顺，暗足窝妆腰，不揪拐回头。不要那看的每侧面，子弟每凝眸。非是我胡诌，上下泛前后左右瞅，过从的圆就。三鲍敲失落，五花气从头。
【天净沙】平生肥马轻裘，何须锦带吴钩？百岁光阴转首，休闲生受，叹功名似水上浮沤。
【寨儿令】得自由，莫刚求。茶余饭饱邀故友，谢馆秦楼，散闷消愁，惟蹴踘最风流。演习得踢打温柔，施逞得解数滑熟。引脚蹑龙斩眼，担枪拐凤摇头。一左一右，折叠鹘胜游。
【尾】锦缠腕、叶底桃、鸳鸯叩，入脚面带黄河逆流。斗白打赛官场，三场儿尽皆有。
