【双调】蟾宫曲_竹风过雨新
元代
贯云石
竹风过雨新香，锦瑟朱弦，乱错宫商。樵管惊秋，渔歌唱晚，淡月疏篁。准
备了今宵乐章，怎行云不住高唐？目外秋江，意外风光，环佩空归，分付下凄凉。
相逢忘却余咱，梦隔行云，尽好诗夸。江上人归，宫中粉淡，明月无涯。从别却
西湖酒家，遇逋翁便属仙葩。袜重霜华，春色交加，夜半相思，香透窗纱。问胸
中谁有西湖？算诗酒东坡，清淡林逋。月枕冰痕，露凝荷泪，梦断云裾。桂子冷
香仍月古，是嫦娥厌倦妆梳。春景扶疏，秋色模糊，若比西施，西子何如？
　　凌波晚步晴烟，太华云高，天外无天。翠羽摇风，寒珠泣露，总解留连。明
月冷亭亭玉莲，荡轻香散满湖船。人已如仙，花正堪怜，酒满金樽，诗满鸾笺。　送春
　　问东君何处天涯？落日啼鹃，流水桃花。淡淡遥山，萋萋芳草，隐隐残霞。
随柳絮吹归那答？趁游丝惹在谁家？倦理琵琶，人倚秋千，月照窗纱。　赠曹绣莲
　　薰吹吹醒横塘，一派波光，掩映红妆。娇态盈盈，香风冉冉，翠盖昂昂。一
任游人竞赏，尽教鸥鹭埋藏。世态炎凉，只恐秋凉，冷落空房。
