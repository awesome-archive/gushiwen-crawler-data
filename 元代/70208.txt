【黄钟】刮地风　别思
元代
赵显宏
莫唱阳关且住者，怕听三叠。雕鞍去后早来些，争忍离别？舞台歌榭，好天
良夜。美满恩情，等闲抛撇。鸳鸯简再摺，平安字怎写？即渐里瘦了人也。春日
凝妆上翠楼，满目离愁。悔教夫婿觅封侯，蹙损眉头。园林春到，物华依旧。并
枕双歌，几时能够？团圆日是有，相思病怎休？都道我减了风流。慵整云鬟懒画
眉，此恨争知！有情何怕隔年期，总是呆痴。清明天气，女流闲戏。斗蹴秋斗，
有情无意。杨花正乱飞，莺声不住啼，睡梦里过了寒食。人比前春瘦几分，掩过
唐裙。思君一度一销魂，生怕黄昏。银挑尽，绣帏孤闷。切切悲悲，有谁亻秋
问口儿里怨恨，心儿里自忖：谁教你待做夫人？　叹世
　　昨日街头唤小哥，早两鬓婆娑。云间乌兔似撺梭，老了人呵。琴堂难坐，林
泉堪卧，山鸟山花，尽供吟和。清闲怎似他，功名不恋我，因此上落落魄魄。安
乐窝中且避乖，倒大优哉。寒梅不顾栋梁材，别样清怀。小庵茅盖，主人常在。
缄口藏舌，坐观成败。韩元帅阵开，楚重瞳命衰，汉高皇拆了坛台。
