【双调】春闺怨
元代
乔吉
雪月风花收拾够也，用心用力这时节，担儿上一担担风月。途路赊，步步些些。不系雕鞍门前柳，玉容寂寞见花羞，冷风儿吹雨黄昏后。帘控钩，掩上珠楼，风雨替花愁。
黑海春愁浑无处躲，嫩香腻玉渐消磨，瘦呵也不似今春个。无奈何，自画双蛾，添得越愁多。薄命儿心肠较软，道声去也泪涟涟，这些时攒下春闺怨。离恨天，几度前，羞见月儿圆。
