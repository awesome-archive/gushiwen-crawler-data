【中吕】阳春曲　皇亭晚泊
元代
徐再思
水深水浅东西涧，云去云来远近山。秋风征棹钓鱼滩，烟树晚，茅舍两三间。　双渐
　　苏卿倦织回文锦，双渐空怀买笑金。风流一点海棠心，不听琴，只是不知音。　春情
　　桃花月淡胭脂冷，杨柳风微翡翠轻。玉人欹枕倚云屏，酒未醒，肠断紫箫声。　闺怨
　　妾身悔作商人妇，妾命当逢薄幸夫。别时只说到东吴，三载余，却得广州书。　赠海棠
　　玉环梦断风流事，银烛歌成富贵词。东风一树玉胭脂，双燕子，曾见正开时。　春思
　　酒醒眉记青鸾恨，春去香消紫燕尘。阑干掐遍月儿痕，深闭门，花落又黄昏。
