【双调】清江引　秋夜
元代
丘士元
夜阑梦回人静悄，不住的寒蛩叫，细雨洒芭蕉。铁马檐前闹，长吁几声儿得
到晓？
　　【双调】落梅风　江上闻笛
　　江天晚，起暮云，恰才的夜凉人静。风送玉箫三四声，使离人凭阑愁听。　秋夜梦回
　　清秋夜，鸳梦回，闹寒蛩絮人心碎。长吁几声人万里，病形骸越添憔悴。
　　【双调】庆东原　秋暮感怀
　　山连地，水映天，盼宾鸿过尽空嗟怨。朱帘半卷，西风槛边，明月庭轩。堪
叹此时情，独倚阑干遍。
