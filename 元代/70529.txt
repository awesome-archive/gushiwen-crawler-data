【双调】水仙子　思情
元代
吴西逸
　　海棠露冷湿胭脂，杨柳风寒袅绿丝。寄来书刚写个鸳鸯字，墨痕湮透纸。吟
不成几句新诗。心间事，口内词，多少寻思。
　　玉钩帘控画堂空，宝篆香消锦被重，无人温暖罗帏梦，梦中寻可意种，碧纱
窗忽地相逢。舌尖恨，心上恐，惊觉晨钟。
　　芰荷泛月小妆梳，画舸摇风醉玉壶。一杯酒尽青山暮，促归期云共雨，逞疏
狂巽玉喷珠。诗中句，灯下书，此意如何。
