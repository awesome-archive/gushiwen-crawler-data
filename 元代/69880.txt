【双调】殿前欢　和阿里西瑛韵
元代
杨朝英
白云窝，樵童斟酒牧童歌。醉时林下和衣卧，半世磨陀。富和贫争甚么？自
有闲功课，共野叟闲吟和。呵呵笑我，我笑呵呵。
　　白云窝，闲赊村酒杖藜拖。乐天知命随缘过，尽自婆娑。任风涛万丈波，难
著莫，醉里乾坤大。呵呵笑我，我笑呵呵。
　　白云窝，浮云富贵待如何？闲时膝上横琴坐，半世磨陀。待为□□甚么，无
著莫，把世事都参破。呵呵笑我，我笑呵呵。
　　白云窝，天边乌兔似飞梭。安贫守己窝中坐，尽自磨陀。教顽童做过活，到
大来无灾祸。园中瓜里，门外田禾。
　　白云窝，守著个知音知律俏奴哥。醉时鸳帐同衾卧，两意谐和。尽今生我共
他，有句话闲提破。花前对饮，月下高歌。
