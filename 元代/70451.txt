【双调】寿阳曲　厌纷
元代
李爱山
离京邑，出凤城，山林中隐名埋姓。乱纷纷世事不欲听，倒大来耳根清净。　怀古
　　项羽争雄霸，刘邦起战伐，白夺成四百年汉朝天下。世衰也汉家属了晋家，
则落的渔樵人一场闲话。　饮兴
　　玉滚殷勤劝，金杯莫断绝，拼了玉山低趄。弹者舞者唱者，直吃到杨柳岸晓
风残月。　风情
　　半拥凌波被，微惚金缕衣，金翘乱堆著云髻。托香腮醉眠在锦帐里，娇滴
滴海棠春睡。
