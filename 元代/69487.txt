【商调】梧叶儿　钓台
元代
徐再思
龙虎昭阳殿，冰霜函谷关，风月富春山。不受千钟禄，重归七里滩，赢得一
身闲，高似他云台将坛。　革步
　　山色投西去，羁情望北游，湍水向东流。鸡犬三家店，陂塘五月秋，风雨一
帆舟，聚车马关津渡口。　春思
　　芳草思南浦，行云梦楚阳，流水恨潇湘。花底春莺燕，钗头金凤凰，被面绣
鸳鸯，是几等儿眠思梦想。
　　鸦鬓春云，象梳秋月欹，鸾镜晓妆迟。香渍青螺黛，盒开红水犀，钗点紫
玻璃，只等待风流画眉。
　　风初定，月正明，人静露初零。粉暖蜂蝶翅，春深鸾凤情，香收燕莺声，都
不管梨花梦冷。　即景
　　鸳鸯浦，鹦鹉洲，竹叶小渔舟。烟中树，山外楼，水边鸥，扇面儿潇湘暮秋。
