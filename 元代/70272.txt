【仙吕】翠裙腰　闺思
元代
朱庭玉
雨余花落莓苔地，巢燕啄香泥，柳绵点水浮萍碎。景迟迟，秋千斜挂彩绳低。
　　【金盏儿】启朱扉，出兰闺。晚来闲立东风外，肠欲断，恨无极，情未已。
秋水摇光凝泪眼，远山无色淡愁眉。
　　【绿窗愁】郁闷长萦系，鬼病厮禁持。即渐里衣宽削玉肌，争表人憔悴。别
后关河万里，惊梦断，雁书稀，谁琐雕鞍不放归？
　　【赚煞】有人来，知端的，谁似你个薄情下得？长醉青楼眠翠馆，镇追陪越
艳吴姬。唱道暮乐朝欢，须有更阑管弦息。酒醒梦回，香消灯暗，甚不听晓风残
月子规啼。
