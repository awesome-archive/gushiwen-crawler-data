
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head><meta http-equiv="Cache-Control" content="no-siteapp" /><meta http-equiv="Cache-Control" content="no-transform " /><meta http-equiv="X-UA-Compatible" content="IE=EmulateIE7" /><meta http-equiv="Content-Type" content="text/html; charset=UTF-8" />
<meta name="description" content="第一折(冲末王安石上，诗云)黄卷青灯一腐儒。九经三史腹中居。《学而》第一须当记，养子休教不看书。小生姓王名安石，字介甫，金陵建康人氏，官拜参政之职。今因苏子瞻乃眉州眉山县人也，乃苏" />
<script type="text/javascript">
        if (navigator.userAgent.match(/Android/i)) {
            window.location.href = "http://m.gushiwen.org/view_69548.aspx";
        }
        else if ((navigator.userAgent.indexOf('iPhone') != -1) || (navigator.userAgent.indexOf('iPod') != -1)) {
        window.location.href = "http://m.gushiwen.org/view_69548.aspx";
        }
    </script>
<link href="/css/skin20150821.css" rel="stylesheet" type="text/css" />
<script>
var _hmt = _hmt || [];
(function() {
  var hm = document.createElement("script");
  hm.src = "//hm.baidu.com/hm.js?04660099568f561a75456483228a9516";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
<title>
杂剧·苏子瞻醉写赤壁赋原文、翻译及赏析_未知作者_古诗文网
</title></head>
<body onclick="closeshowBos()">
<div class="main1">
<div class="cont">
<div class="left">
<a href="http://www.gushiwen.org/"><img src="/img/www.gushiwen.org.jpg" alt="古诗文网" width="260" height="56" /></a>
</div>
<div class="right">
<div class="son1">
<a style="margin-left:0px;" href="/type.aspx">诗文</a>
<img src="/img/mian1line.jpg" width="1" height="32" alt=""/>
<a href="/mingju/">名句</a>
<img src="/img/mian1line.jpg" width="1" height="32" alt=""/>
<a href="/guwen/">典籍</a>
<img src="/img/mian1line.jpg" width="1" height="32" alt=""/>
<a href="/authors/">作者</a>
<img src="/img/mian1line.jpg" width="1" height="32" alt=""/>
<a href="http://shige.laiyo.com/yc/" target="_blank">原创</a>
<img src="/img/mian1line.jpg" width="1" height="32" alt=""/>
<a href="/randShow.aspx?id=4a074902c4" rel="nofollow">随便看看</a>
<img src="/img/mian1line.jpg" width="1" height="32" alt=""/>
<a href="/user/collect.aspx" rel="nofollow">我的收藏</a>
<img src="/img/mian1line.jpg" width="1" height="32" alt=""/>
<a href="/app/" target="_blank">app下载</a>
</div>
<div class="son2">
<form action="/search.aspx" onsubmit="return selectSearch()" contentType="text/html; charset=utf-8">
<input style="height:28px; line-height:28px; border:1px solid #9C9D7B; background-color:#FBFAF6; float:left; padding-left:10px; width:530px;" onkeydown="noajaxkeyUp()" onfocus="setInterval('showBos()',1000)" id="txtKey" name="value" type="text" value="" maxlength="40" autocomplete="off" />
<input style="float:left; height:32px; width:56px;border:0px; background-image:url(/img/submitdoc.png); margin-top:0px; margin-left:0px; cursor:pointer;" type="submit" value="搜索" />
<input id="b" style="display:none;" type="text" />
</form>
</div>
<div id="box"></div>
</div>
</div>
</div>
<div class="main2">
<div class="cont">
<a href="/type.aspx?p=1&c=%e5%85%88%e7%a7%a6">先秦</a>
<a href="/type.aspx?p=1&c=%e4%b8%a4%e6%b1%89">两汉</a>
<a href="/type.aspx?p=1&c=%e9%ad%8f%e6%99%8b">魏晋</a>
<a href="/type.aspx?p=1&c=%e5%8d%97%e5%8c%97%e6%9c%9d">南北朝</a>
<a href="/type.aspx?p=1&c=%e9%9a%8b%e4%bb%a3">隋代</a>
<a href="/type.aspx?p=1&c=%e5%94%90%e4%bb%a3">唐代</a>
<a href="/type.aspx?p=1&c=%e4%ba%94%e4%bb%a3">五代</a>
<a href="/type.aspx?p=1&c=%e5%ae%8b%e4%bb%a3">宋代</a>
<a href="/type.aspx?p=1&c=%e9%87%91%e6%9c%9d">金朝</a>
<a href="/type.aspx?p=1&c=%e5%85%83%e4%bb%a3">元代</a>
<a href="/type.aspx?p=1&c=%e6%98%8e%e4%bb%a3">明代</a>
<a href="/type.aspx?p=1&c=%e6%b8%85%e4%bb%a3">清代</a>
</div>
</div>
<div class="main3">
<div class="shileft">
<div class="son1">
<h1>杂剧·苏子瞻醉写赤壁赋</h1>
</div>
<div class="son2">
<div class="yizhu">
</div>
<p style="margin:0px; font-size:12px;line-height:160%;"><span style="line-height:160%;">朝代：</span>元代</p>
<p style="margin:0px; font-size:12px;line-height:160%;"><span style="line-height:160%;">作者：</span>未知作者</p>
<p style="margin:0px; font-size:12px;line-height:160%;"><span style="line-height:160%;">原文：</span></p>
<div class="cont" id="cont">
<p>第一折<br /><br />(冲末王安石上，诗云)黄卷青灯一腐儒。九经三史腹中居。《学而》第一须当记，养子休教不看书。小生姓王名安石，字介甫，金陵建康人氏，官拜参政之职。今因苏子瞻乃眉州眉山县人也，乃苏老泉之子，弟曰子由，妹曰子美。苏轼与某同在帝学读书，今应过举，官拜端明殿大学士。小官家中安排筵宴，管待子瞻，令人请去。子瞻见仆腰插一扇，上有诗一联。东坡因取玩之，知小官所作：&quot;庭前昨夜西风起，吹落黄花满地金。&quot;东坡看毕后，续两句成其一绝。他道：&quot;秋花不比春花谢，说与诗人仔细吟。&quot;此人不知黄州菊花谢。今夜晚间，安排筵席，请秦少游、贺方回，与苏东坡庆端明殿大学士。为何夜间排设筵席？因俺夫人闻知苏轼胸怀锦绣，口吐珠玑，有贯世之才，未曾得遇。就今晚筵间，出家乐女子数人，内藏着夫人，与众女子一般梳妆，必要见苏轼之面，有何难哉！令人请学士去了，这早晚敢待来也。(外扮秦少游上，诗云)龙楼风阁九重城，新筑沙堤宰相行。我贵我荣君莫羡，十年前是一书生。小官姓秦名观，字少游。自元祐初举贤良方正，东坡荐于朝，除小官太学博士。今因子瞻宫拜端明殿大学士，有王安石今晚安排筵宴，请俺众官与东坡贺职，小官须索走一遭去。可早来到也。左右人报复去，道有秦观在于门首。(祗侯报科，云)大人，有少游大人下马也。(王云)道有请。(祗云)理会的。大人有请。(见科，秦云)相公早间令人来请，不敢有违，即便赴宴。(王云)相公，因苏子瞻官拜端明殿大学士，小官今夜排设一宴，蔬食薄味，特请众位相公，贺端明殿学士之职也。(秦云)量小官有何德能，着相公如此重意。(王云)蔬食薄味，无甚管待，相公请坐。左右门首看者，若有学士来，报复我知道。(祗云)理会的。(外扮贺方回上，诗云)声名德化九天闻，良夜家家不闭门。雨后有人耕绿野，月明无犬吠荒村。小官贺方回是也。今苏子瞻官拜端明殿大学士之职，有王安石今晚安排筵宴，请俺众官与子瞻贺学士之职，今早间令人来请，小官须索走一遭去。可早来到也。左右人报复去，道有贺方回来了也。(祗云)理会的。相公，有贺方回相公来了也。(王云)道有请。(见科，贺云)相公早间令人来请，小官不敢有违也。(王云)今因子瞻拜为端明殿大学士之职，小官略排小酌，请众位相公为伴客。蔬食薄味，相公请坐。(秦云)相公，再有何人？(王云)别无他客，则有子瞻学士。早间令人请去，敢待来也。(正末扮苏东坡上，云)某姓苏名轼，字子瞻，道号东坡，乃西川眉州人也。幼习儒业，游学至京师。逢一友人，姓王名安石，字介甫，<br />金陵建康人氏，与某同馆安歇。今奉圣朝举某与王介甫及第，官里看了某所作之业，深可怜悯，加为翰林学士。适来王介甫请俺夜宴，须索走一遭去。我想为人半世清贫，十载苦志，学得胸中有物，为朝廷显官，治国平天下，当所为也。想俺秀才每学就文章，扶持圣主，方显大丈夫之志也。(唱)<br /><br />【仙吕】【点绛唇】想伊每十载寒窗，平生指望，登春榜。今日便怀宝迷邦，谁肯待举直错诸枉。<br /><br />【混江龙】赤紧的斯文天丧，空将这美玉韫匮藏。你便能勾片言折狱，一语兴邦，不肯去兰省一朝登北阙，便想这茅庐三顾到南阳。毛锥乏尽，铁砚磨穿，高歌鼓腹，长笑掀髯。我则待慢登临感慨悦他这个仲宣楼，我则怕有才无命的在颜回巷，我则待养浩然袁门积雪，久以后空嗟叹得潘鬓成霜。<br /><br />且休说别人，则论小官，为功名夺得国家富贵，也非同容易也呵！(唱)<br /><br />【油葫芦】且则说我远志轻离父母乡，投京师应举场，将群儒战退气昂昂，夺这翰林两字标金榜，便是那禹门三级桃花浪。那时节进表章，才能勾见帝正。将白衣脱在金阶上，便能勾披紫绶换金章。<br /><br />【天下乐】恁时节宣赐蒙恩出建章，朱也波裳，列在两厢，起蛰龙一声雷震响。会风云志四方，遂功名纸半张，也是男儿当自强。<br /><br />(云)可早来到也。报复去，道有苏轼在于门首。(报科，王云)学士来了也。道有请。(见科，正末云)相公，量小官有何德能，着介甫如此重意。(王云)蔬食薄味，略表寸诚。左右将酒来，学士满饮一杯。(正末云)小官不敢。(唱)<br /><br />【那吒令】我这里自想，东坡的伎俩，怎比那东山气象，怎做的东床伴当。主人宽东阁开，直吃的曙色晓东方亮，论甚么日照东窗。<br /><br />【鹊踏枝】且休说翰林忙，暂入他绮罗乡。我则见烛摇红影，月色昏黄。(王)学士，拚了今朝沉醉，有何不可。(正末唱)拚了今宵痛赏，我却甚么检书幌剔尽银缸。<br /><br />(王把酒科)学士满饮一杯。(递酒与众科，贺云)小官想与学士布衣交游，今日子瞻官拜端明殿大学士，非同小可也。(正末云)想小官在布衣之中，志气不曾堕了。(唱)<br /><br />【寄生草】今日在编修院，往常住冰雪堂。诗魂高压山河壮，琴弹神鬼魂飘荡，剑挥星斗昏无象。我将这九经苦志二十年，养就这五陵豪气三千丈。(秦云)想布衣之中，苦志攻习经史，今日博得金章紫绶，千钟之禄也。(唱)<br /><br />【幺篇】今日有千钟禄，往常无半日粮。十年礼义勤习讲，半生盐菜贫修养，才落得金章紫绶高名望。我将这五车黄卷隐胸中，才博得一轮皂盖飞头上。(王云)左右将酒来，与学士满饮一杯。(与众把酒科，云)便好道筵前无乐，不成欢笑。小官有家乐数人，着筵前吹弹歌舞为乐。下次小的每，与我唤出那侍妾来者。(外扮旦引众旦上，云)妾身乃王安石夫人也。今有苏子瞻官拜端明殿大学士，俺相公今夜排设筵宴，请众官并子瞻学士。为何夜间排宴？因妾身闻知子瞻有贯世之才，妾身要见一面。筵间出家乐侍妾数人，妾身隐于侍女之中，必然见之。可早来到虚檐之下也。(见科，王云)你这十数个家乐侍女，则在于帘外，吹的吹，弹的弹，歌的歌。左右一壁厢将酒来，与学士、众位相公递一杯。(递酒，乐声响科，众看科，正末背云)此侍女中决有安石夫人。我着一个小伎俩，要赚出来。是好受用也呵。(唱)<br /><br />【村里迓鼓】玉钩高挂，绣帘低放。我则见银台的这画烛，开华宴乐声嘹亮。靠着这翠矮屏，芙蓉幔，绣帏锦帐。一个个人如玉，花如锦，酒满觞，俺这里别是个风光画堂。<br /><br />(众做意科，贺云)学士，你见么？众官听其声不能睹其面，小官问学士求珠玉咱。(正末云)理会的。(秦云)左右将文房四宝来。(正末写科，云)众位相公勿罪，诗就了也。(王云)愿闻。(正末云)只闻檀板与歌讴，不见如花闭月羞。安得好风从地起，倒吹帘卷上金钩。(众笑科，王云)左右，将那绣帘卷起者。恁这十个侍女中，教一个与众相公把一杯。(旦云)理会的。(把众酒科，正末唱)<br /><br />【元和令】雕盘中霭篆香，金盏内泛琼浆。这的是主人开宴出红妆，列金钗十二行。一个个藕丝新嫩织仙裳，玉圆搓粉颈香。<br /><br />(王云)一壁厢乐声响者。(正末唱)<br /><br />【上马娇】他每都宫样妆，列在两厢。知他那个是宫主共梅香，将阳春白雪齐歌唱。夜正凉，直吃的明月转回廊。<br /><br />【游四门】尚兀自绕梁音韵尚悠扬，犴客恼愁肠。(旦将罗帕藏手科，正末云)小娘子金钗坠也。(旦用手抹头上，将帕藏手科，众笑科，正末唱)报一声金钗斜坠乌云上，举手意张狂。忙，将罗帕紧遮藏。<br /><br />【胜葫芦】呀，早露出十指纤纤春笋长，他生的颜色果非常，恰便似困倚东风睡海棠。司空见惯，全胜宋玉，想象赋《高唐》。<br /><br />【后庭花】他生的脸银盘腻粉妆，口微喷兰麝香。云鬓堆鸦翅。金钗插凤凰。细端详，他生的娇容模样，料人间无处长，想蓬莱是故乡。宴蟠桃惹下罪非殃，犯天条奏玉皇。<br /><br />【柳叶儿】呀，他生在九重天上，下彩云误落在朝阳，他生的千娇百媚人中样。比花花无语，比玉玉无香，堪移在兰舍椒房。<br /><br />(带酒科，云)介甫，酒勾了也。(王云)学士再饮几杯。(秦云)学士，何不作词一首。(正末云)令人将纸墨笔砚来。(王云)下次小的每，将纸墨笔砚来，放在学士跟前。(正末写科，云)揣揣写就了也。(王云)学土试表白咱。(正末云)词寄〔满庭芳〕。词曰：香霭雕盘。寒生冰箸，画堂别是风光。主人情重，开宴出红妆。腻玉圆搓素颈，藕丝嫩新织仙裳。双歌罢，虚檐转月，余韵尚悠扬。人间何处．有司空见惯，应谓寻常。坐中有狂客，恼乱愁肠。报道金钗坠也，十指露春笋纤长。亲曾见、全胜宋玉，想像赋《高唐》。(贺云)学士好高才也。(王云)将酒来，与学士再饮几杯。(正末云)小官酒勾了也。(做睡科)(旦云)相公，天色晚了也，且归后堂中去。(众云)相公，酒勾了也。(王云)众位相公，再饮几杯去。(众云)子瞻学士带酒也。夜深令人一壁厢好生看学士，俺众官告回也。左右将马来，各回私宅中去。(同下)(正末醒科，云)众位相公安在？(王云)各回私宅中去了。(正末云)众位学士去了，却才那侍妾小娘子，也回去了也。小官告回也。(王云)下次每将酒来，着学士再饮几杯。(正末云)相公酒勾了也。(唱)<br /><br />【尾声】可惜玉山颓，尽教恁金波漾，拚了个前合后仰。终夜劳神将足下央，莫怪我酒席间言语疏狂。出雕墙，月下西厢，消洒西风将醉魂爽。恁把绛纱笼近掌，我紫丝缰款放，趁天风吹下五云乡。(下)(王云)苏轼去了。叵耐此人无礼。某请你家宴，小官侍妾，淫词戏却，更待干罢。我到来日见了圣人说过。一者此人不知黄州菊花谢，二者趁此机会，将他贬上黄州，趁了小官之愿。天色晚了也，左右收拾果桌。我无甚事，回后堂去也。(下)<br /><br /><br />第二折<br /><br />(外扮殿头官上，诗云)燮理阴阳赞圣威，经纶天地有奇才。身近玉墀新锦绣，手调金鼎旧盐梅。小官乃殿头官是也。今有苏东坡，官拜端明殿大学士之职。有安石请众官在于宅中夜宴，贺子瞻之职。酒席间王安石出侍妾数人，内有安石夫人，因要见苏东坡之面，席间把酒。不想苏子瞻带酒作〔满庭芳〕一首，戏却大臣之妻。安石奏知圣人。一者此人不知黄州菊花谢，将子瞻贬上黄州，歇马三年，着他即便起程。小官不敢久停久住，须索回圣人走一遭去。(外扮邵尧夫同秦、贺上，邵诗云)穷通造化合天机，死生寿夭预先知。八卦能推天地理，六爻搜尽鬼神疑。某姓邵名雍，字尧夫。始家衡漳。祖讳德新，父讳古，皆隐德不仕。母李氏，其继杨氏。某幼从父徙共城，晚迁河南，葬其亲于伊川，遂为河南人。娶妻王氏，得二子，伯温、仲良是也。某累蒙在朝公相荐举，授为颍川团练推官，某辞疾不赴。某幼时自雄其才，慷慨有大志，既学力慕高远。自希夷授于种放，种授穆伯长，伯长授于李挺之，挺之授于某。高明观天地之运化，阴阳之消长，以达乎万物之变。始至落落，蓬荜环堵，不蔽风雨，躬爨以养其父母。所居曰安乐窝，为瓮牖，读书燕居其下。接人无贵贱亲疏，言必依于孝弟忠信。今因子瞻官拜学士之职，有王安石在家庭请子瞻庆职夜宴。因席间出家乐数人，内有安石之妻。子瞻带酒作〔满庭芳〕戏之。次日安石与圣人说知，怒将子瞻贬上黄州歇马。某同众官在此十里长亭，安排酒肴，与子瞻送行。下着如此大雪，在此等侯。这早晚敢待来也。(外净扮监押、家童上，云)自家是个解子，上司命着我监押着苏子瞻上黄州去。出的这城来，风又大，雪又紧，他骑着马，也不知他在前面在后头。我伴着他这家童，迎着风雪，低着头走。兀那家童小厮，恁官人在那里？(家童云)解子哥哥，俺大人骑着马在后面来也。我和你先走到这前头等俺大人。(解子云)你也说的是。疾快行动些。(家童云)走、走、走。(做倒科，解云)这小的可怎么睡在大雪里，不起来走路，却是如何？(童云)解子哥哥，这塔儿有些滑。(解子云)这厮说谎。官道上偏那塔儿滑。我试走，若不滑，我打你个弟子孩儿。(净作跌科，云)这里有些儿滑，咱打兀那条路儿上去罢。(正末骑马上，云)小官因为昨夜安石开宴，带酒作一词。不想次日安石与官里说知，将某罢职。着这般风雪又紧，不敢久停久住，则索上黄州走一遭去，不知何日回朝。只因席间言语疏狂，谁想有今日也呵！(唱)<br /><br />【南昌】【一枝花】则为我数杯狂酒终，今日个三唱阳关后。一鞭催行色，满马载离愁。羊角风飕飕，时遇冬天候，漫漫雪不休。我如今才出皇州，可又早渐入冰壶宇宙。<br /><br />【梁州】我则见银海冻花生的这眼底，玉楼寒耸起肩头。摇鞭袖袅深藏手。风掀毡帽，雪压寒裘。雕鞍懒坐，玉辔慵兜。银妆成山岳林丘，粉填合溪涧坑沟。这雪恰便似无影月淡朦朦光照人间，这雪有如那冻流水响叮叮冰生他这岸口，这雪浑似那不香花舞翩风落枝头。自思，故友，这其间销金帐底羊羔酒，燃宝篆焚香兽。簌地毡帘下玉钩，煞强如独钓在江头。(童云)那骑马的是俺相公，我在这里等一等咱。(解云)也说的是。(见末科，云)老相公，俺在前头走，你骑着马又在后头，俺在后头，你又往前头去了。似这般大风大雪，寻一个村房草店，买两钟酒吃了呵，可也好。(正末云)你也说的是。(唱)<br /><br />【牧羊关】你看那瑞雪迷了前路，彤云蔽了日头，冒风寒满腹离愁。冷冻皮肤，寒侵肌肉。雪拥难行马，风紧懒抬头。我这里战兢兢把不住浑身冷，(解云)我说道若雪住了，明日行也罢。(正末唱)也是我官差不自由。<br /><br />(秦云)着从人门首看着，若学士来，报复我知道。(解云)来到这十里长亭也。老相公且下马避一避雪去。(下马见科，邵云)学士，老夫与众相公在此长亭之上久等，与学士送行。水酒三杯，权表众情。(正末云)量某有何德能也，着众相公在此等侯。(唱)<br /><br />【贺新郎】我这里停骖举首猛凝眸，恁在这十里长亭，众兄等候。(贺云)将酒来，与学士饮一杯荡寒咱。(正末唱)你道是劝君更尽一杯酒，则怕酒入愁肠转更愁，(邵云)学士可愁甚么？(正末唱)这愁烦才了又在眉头。(贺云)学士，你看风雪如花飞万片，正好饮几杯。(正末唱)你道是雪花飞千万片，且饮酒两三瓯，我则为花浓酒酿，送的我无人救。(秦云)学士，异日必有相会之期。(正末唱)再谁想有花方饮酒，无月不登楼。<br /><br />(贺云)学士，小官想来，你与王安石同在帝学，对寒窗十载至友，不想有今日也呵！(正末唱)<br /><br />【牧羊关】俺两个十年旧，到今日一旦休，才得志便与我话不相投。则为他家有贤妻，送了俺交绝故友。我如今苦痛分妻子，他今日谈笑可便觅封侯。(贺云)学士，那一夜忒酒后疏狂也。(正末唱)都则为一醉三更酒，(贺云)因此一事，贬学士上黄州歇马。(正未唱)送的我孤身万里游。<br /><br />(秦云)学士正授端明殿大学士，不想有今日也。(正末云)众学士言者差也。自古以来，不则小生也。(秦云)学士，自古以来，可是何人如此？学士说一遍。(正末云)学士不信，听苏轼说一遍咱。(唱)<br /><br />【哭皇天】论今日非吾犯，想前朝先早有。(贺云)学士，可是何人？(正末唱)韩吏部李翰林他今日立下傍州，他每是遭流的罪罪首。他两个文施翰墨，笔扫千军，临危世乱，势尽时休。传与俺这坏风俗歹事头，一个在潮阳路上，一个在采石渡口。<br /><br />【乌夜啼】他每都摇鞭举棹无人救，送的我眼睁睁有地难投。向山林水馆捱昏昼，一个鞭袅骅骝，一个棹拨轻舟。一个他风涛雪浪五更头，一个漫烟雾障三春后。一个漾了骸骨，一个没了尸首，二人身死，万古名留。<br /><br />(邵云)左右将酒来，与学士把一杯。(末云)小官酒勾了也。敢问先生，这一去黄州，何日还朝？(邵云)学士不知，某艺祖衡漳，祖讳德新，父讳古，母李氏，其继杨氏。某幼时从父徙共城，晚迁河南，葬其亲于伊川，遂为河南人氏。某生于祥符辛亥，雍之名，尧夫其字也。娶王氏，得其二子伯温、仲良。学士你记者。(正末云)小官知道。则是小官这一去黄州，未知何日还朝。恁二位学士休怪，小官则今日便索登程也。(唱)<br /><br />【耍孩儿】咱本是翰林风月三知友，做了个犯省部条章一罪囚。再不去东华待漏五更头，再不向国史编修。都为那靠妻偎妇的禽兽，背地里厮谗奏。送的我伏侍君王不到头，不能勾故国神游。<br /><br />(秦云)学士这一去，小心在意，保重长行。(正末唱)<br /><br />【二煞】我从今后无荣无辱无官守，得净得闲得自由。蒙头衲被睡齁齁，高枕无忧。急起来辰时前后，闲访二三友。拣尽溪山好处游，倒大来优游。(邵云)学士于路上小心在意者。(正末唱)<br /><br />【尾声】我则见樵夫荷担来山口，钓叟鸣榔返渡头。冻云垂，朔风透，送行人，酒数瓯，别离情，诗一首，气长吁，泪暗流。我向那山掩映野人家茅店上宿。(下)<br /><br />(邵云)子瞻学士去了也。此人他那里知道某玄妙，某观化一巡以知，作诗曰：生于太平世，死于太平世；客问年几何，六十有七岁。俯仰天地间，浩然独无愧。于此熙宁丁巳孟秋癸丑，必疾终于家庭。大人要某家谱，某差使臣上黄州宣命此人问，那其间方知玄妙之机也。老夫无甚事，回私宅中去。(下)(贺云)学士去了也。若到黄州，一二载之间，小官与圣人说知，必然再宣入朝，依旧还职。俺众官无甚事，左右将马来，各回私宅中去。(下)<br /><br />楔子<br /><br />(外引张千上，诗云)我做官人高贵，行法断案不会。若是吃的饭饱，则要打盹瞌睡。小官乃黄州刺史。自小攻书，无不通晓。讲《百家姓》&quot;赵钱孙李&quot;，念《千字文》&quot;天地玄黄&quot;。烂熟就如流水，并无一字差迟。圣人见喜，所除在此黄州，做个刺史。近闻苏东坡不知为何贬在黄州，歇马三年。此人无投托，数次来谒小官。我则常是推托，不与他相见。今日无甚事，张千门首看着。若有甚么人来，报复我知道。(张云)理会的。(正末上云)小官苏东坡是也。自到此黄州，一载有余。活计艰辛，妻子炊爨，无计可施。今有此处刺史，与小官往日有交。小官谒托，数次不遇。今有几件公事，于本处欲进举说，若依着我行呵甚好。可早来到也。报复去，道有苏东坡探望相公来。(张云)理会的。(报科，云)相公，有苏东坡在于门首。(净云)是苏东坡！此人数次打搅，你说道俺相公身子困倦，在睡哩，你且回去。(张云)理会的。俺相公说来，身子困倦，他在睡哩，你且回去。(正末云)此人好无礼也。小官数次拜谒，百般推故，是好轻觑人也。(唱)<br /><br />【仙吕】【赏花时】我待将百姓民疾件件举，番做了秋草人情日日疏。老夫寒儒，哎！你个无端宰予，每日家醉卧碧纱橱。<br /><br />【幺篇】却正是粪土之墙不可杇，也曾记周公吐哺书。恁一觉梦华胥，你一个失教化的这士侣，正是朽木可兀的不堪图。(下)<br /><br />(官云)张千，苏子瞻去了也。(张云)去了也。(官云)此人心中必然怪我也。既有圣人言语，怕他做甚么。今无甚事，且回后堂中和夫人猜枚吃酒去也。(下)<br /><br /><br />第三折<br /><br />(黄鲁直同佛印禅师上，云)某乃黄鲁直是也，这个乃是佛印禅师。今有子瞻贬在黄州，今遇七月十五日良夜，令人置一只船儿，安排酒肴，请子瞻共俺二人夜游赤壁。令人去请子瞻来也。(禅云)鲁直，趁此风清月白，正好游赏也。(黄云)既然如此，我和你江边等侯，走一遭去。(下)(外扮梢公上，嘲歌)秋风飐飐响重重，乡里阿姐嫁了个村老公。村老公立地似弯弓，存地似弹弓，立地似掬弓。头笼重，脚笼重，两管鼻涕拖一桶，污阿姐如乾□抹胸。我道村野牛，村野牛，不如早死了，那竹鵾雕空占了画眉笼。阿外，阿外，自家梢公便是。今有苏东坡夜游赤壁，叫俺撑着这只船，在此等着，这早晚敢待来也。(正末同黄鲁直、佛印上，云)某苏东坡是也。自到黄州，每日与此二贤友交谈作伴，约定今月十五日夜游赤壁，走一遭去。(黄云)子瞻，你看月朗风清，云收雨霁，青山耸耸，碧永茫茫，是好景致也呵。(正末云)端的幽奇也呵。(唱)<br /><br />【越调】【半鹌鹑】我则见赤壁千寻，清江万顷。水若僧眸，山如佛顶。雨收云霁，风清月明。你看这玉露冷，银汉耿。趁着这短棹轻舟，风恬浪静。<br /><br />【紫花儿序】山明水秀，夜静更阑，会酒友诗朋。千岩风定，万籁无声。舒情，抵多少眼底风光展画屏。四野如悬镜，不是我趁浪逐波，我待要洗耳独清。<br /><br />(禅云)子瞻，你看碧波如练，月满清江。携樽俎于沧波，吹洞箫于长夜，端的清幽也呵。(正末云)果好景物也呵。(唱)<br /><br />【小桃红】你看这鱼龙吹浪水云腥，月照江心静。船过冲开水中镜，橹声鸣，呀呀才过了芦花径。恰便似惊飞凤鸣，猛惊起白鹭双双并，因此上点破乱山青。<br /><br />(黄云)将酒与学士把一盏，学士满饮一杯。(正末云)相公与佛印同饮一杯。(禅云)将酒来，贫僧相陪学士饮一杯。学士你看，风清月白，景物希奇，堪可赏玩也。(正末云)趁此景物，正好追欢游赏也。(梢公云)佛印言的是。我也要耍子哩。(正末唱)<br /><br />【金蕉叶】人言语山鸣谷应，靠江边把扁舟缆定。山高处有仙则名，水深处有龙则灵。<br /><br />(黄云)子瞻，你看山花拂鼻，江声聒耳，更幽哉也。(正末云)这山花可爱，这江声不可听也。(唱)<br /><br />【调笑令】你道是水声，响冷泠，呀，抵多少流尽年光是此声。翠巍巍一带高山静，看人间国祚丰盈。则愿的吾皇万岁社稷兴，有江山依旧青青。(禅云)将酒来与学士再把一杯，将箫来我试品一曲咱。(黄云)学士满饮一杯。(禅做品箫科)(正末唱)<br /><br />【耍三台】将品竹才拈定，宁心听，似《箫韶》九成。(禅云)品起洞箫声。(正末云)休品。(禅云)学士为何？(正末唱)怕水底老龙惊，正风寒露冷。似引新雏紫燕花外声，怨离凰彩凤月下鸣。恰便似雁落平沙，猿啼峻岭。<br /><br />【圣药王】一枝的曲未终，韵更清，便似子规枝上月三更。低一声，高一声，似东风花外锦鸠鸣，恰便似斜月睡闻莺。<br /><br />(禅云)子瞻，如此景物，何不作歌，发一笑耳？(正末云)理会的、将笔砚来。写就了也。(黄云)学士，就表白咱。(正末云)壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如凭虚御风，而不知其所止；飘飘乎如遗世独立，羽化而登仙。于是举酒乐甚，叩舷而歌之。歌曰：&quot;桂棹兮兰浆，击空明兮溯流光。渺渺兮余怀，望美人兮天一方。&quot;客有吹洞箫者，倚歌而和之。其声呜呜然，如怨如慕，如泣如诉，余音袅袅，不绝如缕。舞幽壑之潜蛟，泣孤舟之嫠妇。苏子愀然，正襟危坐，而问客曰：&quot;何为其然也？&quot;客曰：&quot;'月明星稀，乌鹊南飞'，此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉！况吾与子渔樵于江渚之上，侣鱼虾而友麋鹿。驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。&quot;苏子曰：&quot;客亦知夫水与月乎？逝者如斯，而未尝往也。盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也。而又何羡乎？且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭。是造物者之无尽藏也，而吾与子之所共适。&quot;客喜而笑，洗盏更酌。肴核既尽，杯盘狼藉。相与枕藉乎舟中，不知东方之既白。(禅云)好奇哉也！正好追欢畅饮，不觉东方渐晓。学士，俺须是回去也。(正末云)不觉天晓，咱收拾回去也。(唱)<br /><br />【煞】举目看山青，侧耳听江声。隐遁养姓名，不恋恁世情。无利无名，耳根清净。一心定，不受恁是非忧宠辱惊。<br /><br />【尾声】愿忘忧乐矣乘诗兴，玩赤壁千寻浪鸣。脱离子眼前愁，思量起梦中境。(下)<br /><br />(禅云)黄鲁直，子瞻去了也。咱无甚事，回寺中去。(同下)<br /><br /><br />第四折<br /><br />(殿头官上，云)小官殿头官是也。因苏子瞻贬上黄州，有邵雍辞逝，圣人要此人家谱，勒立碑文，诏其子问其故不晓，则有苏子瞻知其详细。圣人命着小官差一使命，直上黄州，请他星夜回朝，复还旧职。若与邵雍立了碑文，那其间再有加官赐赏。说与使命即便去，若来时，报复我知道。小官无甚事，回圣人话，走一遭去。(下)(正末上，云)小官苏子瞻，自到黄州，已及一载。时遇春天，对此景物，好伤情也。(唱)<br /><br />【双调】【新水令】贬黄州一载受驱驰，过一日胜如一岁。魂飞梁地远，肠断楚天低。芳草烟迷，夕阳外乱山翠。<br /><br />(云)自到黄州，一载之间，遇此景物，好是凄惨人也呵。(唱)<br /><br />【驻马听】春事狼藉，桃李东风蝶梦回，离愁索系，关山夜月杜鹃啼。催促江水自奔驰，翰林风月教谁替。谩伤悲，滴不尽多少哭雄泪。<br /><br />(云)家童门首看着，看有甚么人来。(童云)理会的。(使官上，云)小官天朝使命是也。今奉圣人命，上黄州请着苏子瞻入朝，着他依旧还职。可早来到也。报复去，道有天朝使命在此。(童云)理会的。(报科，云)有天朝使命在门首。(正末云)道有请。家童装香来。(使云)苏轼望阙跽着，听圣人命：因你带酒戏作〔满庭芳〕，圣人怒贬你在黄州歇马三载，今经一载也。圣人将你在前罪犯都饶了，差小官将诏命你入朝，复还旧职。谢了恩者。学士，则今日星夜还朝，便索赴阙咱。(正末云)谁想有今日也呵！使臣请坐。家童，则今日收拾了，便索长行也。(童云)理会的。(外上，云)小官乃黄州刺史。听得有天朝使命宣苏东坡。往时见他来，我不理他。今日宣他，倘记着我往时勾当，他不和我结冤？我如今将着这一壶酒，亲自到他宅上递一杯。一来送行，二来陪话。可早到也。我把这羞脸儿揣在怀里。无人报复，我自过去。(见末跽科，云)大人可怜见，小官往日公事忙，不曾探望大人。听知大人回朝，小官无甚么厚礼，着这一壶儿酒，一是与大人送行，二是陪话。望大人休题旧话。(正末云)老兄，你是何人？(刺云)大人，则我便是黄州刺史。(使云)大人满饮一杯。(正末唱)<br /><br />【搅筝琶】则见他便慌忙跪，举手捧金杯。(云)往日小官临门，数次拜谒，则推睡着，并不放参。(刺云)旧话休题。(正末唱)今日见奉使重宣，他才个克己复礼。(刺云)大人旧话休题。(正末唱)你算的个人面逐高低，降尊临卑。往常时得相逢是梦里，今日百事休题。<br /><br />(刺云)大人恕免这一遭。小官不是了。(使云)子瞻，此人是个愚浊之人，不识贤士也。(正末唱)<br /><br />【雁儿落】也不是徒流感圣德，他每才知我缧绁非其罪。我则想人无再少年，元来这花有重开日。<br /><br />【挂玉钩】今日个袖得春风可便马上归，(云)天使，我自到黄州，投了个师父，他道朝野里甚事都不管。(使云)可是那个师父？(正末指刺史科，唱)学的这刺史每傍州例，除睡人间着总不知，(刺云)大人可怜见，是我的不是了。(正末唱)得与俺妻子每团圆会。夸甚么自己醒，说甚么他人醉。胡卢今后，大家休题。<br /><br />(使云)子瞻，不必久停久住，俺星夜便索临朝，走一遭去。(同下)(刺云)早是有使臣劝，若非他劝，怎生是了。既然他去矣，我无甚事，左右看马来，回衙去也。(下)<br /><br />(殿头官上，云)小官殿头官是也。今奉圣人命，差使臣请子瞻去了。左右门首看者，学士来时，报复知道。(使同正末上，云)可早来到也，咱见大人去来。报复去，道有使命来了也。(报科，殿头官云)道有请。(见科，官云)苏轼来了也。(正末云)小官来也。(官云)你去时莫非怨小官么？(正末云)大人，小官此时因带酒也。小官既得罪，怎敢怨大人？(官云)苏轼望阙跪着，听圣人的命：则为你夜间戏作〔满庭芳〕，圣人怒贬你上黄州歇马三年。今日邵雍辞逝，圣人敕立碑文。问其家谱，无人知道。有邵雍子伯温，言说苏子瞻知道。圣人差使星夜请你入朝，着你复还旧职。若立了邵雍碑文，那其间再有加官赐赏。则为你夜筵间酒性疏狂，逞诗豪戏作词章。设琼肴珠帘高卷，出家乐摆列红妆。将你贬上黄州歇马，经一载受彻凄凉。则为邵尧夫身归泉世，因此上遣天臣亲赐朝章。享荣华依还旧职，掌三台位列都堂。今日个加官赐赏，一齐的拜谢吾皇。(正末云)谁想有今日也呵！(唱)<br /><br />【水仙子】则为这友人开宴出红衣，翠袖殷勤捧那个玉杯。劝君莫惜花前醉，我不合开怀饮醁醅，霎时间不记东西。惹起词中意，也是我酒后非，这的是负罪合宜。<br /><br />(官云)小官大人跟前说知，杀羊造酒，做一个庆喜的筵席。托赖着一人有德黎民乐，万载千秋仰圣皇。<br /><br />题目王安石谗课满庭词<br /><br />正名苏子瞻醉写赤壁赋</p>
<p>&nbsp;</p>
</div>
</div>
<div class="son3">
<div class="left">
<a href="/xiefanyi.aspx?shiID=69548" rel="nofollow"><img src="/img/fanyi.gif" alt="写翻译" width="11" height="11" /> 写翻译</a>
<a href="/xieshangxi.aspx?shiID=69548" rel="nofollow"><img style="margin-left:10px;" src="/img/shangxi.gif" alt="写赏析" width="11" height="11" /> 写赏析</a>
<a href="/jiucuo.aspx?u=view_69548.aspx" rel="nofollow" target="_blank"><img style="margin-left:10px;" src="/img/jiucuo.gif" alt="纠错" width="11" height="11" /> 纠错</a>
<a href="http://shige.laiyo.com/view_69548.aspx#yuanwen"><img style="margin-left:10px;" src="/img/quanping.png" alt="全屏" width="11" height="11" /> 全屏</a>
</div>
<div class="shoucang">
<iframe style="float:left; margin:0px;" width="70" height="30" frameborder="0" allowtransparency="true" marginwidth="0" marginheight="0" scrolling="no" border="0" src="/shiwen/like.aspx?id=69548&from=http://so.gushiwen.org/view.aspx?id=69548"></iframe>
</div>
<div class="center">
<span>评分：</span>
</div>
<div onmouseout="xingout(69548)" class="right">
<img id="xing1" onmouseover="xing1ok()" onclick="xing1add(69548)" src="/img/xingno.jpg" alt="很差"width="15" height="16" />
<img id="xing2" onmouseover="xing2ok()" onclick="xing2add(69548)" src="/img/xingno.jpg" alt="较差" width="15" height="16" />
<img id="xing3" onmouseover="xing3ok()" onclick="xing3add(69548)" src="/img/xingno.jpg" alt="还行" width="15" height="16" />
<img id="xing4" onmouseover="xing4ok()" onclick="xing4add(69548)" src="/img/xingno.jpg" alt="推荐" width="15" height="16" />
<img id="xing5" onmouseover="xing5ok()" onclick="xing5add(69548)" src="/img/xingno.jpg" alt="力荐" width="15" height="16" />
<span id="span1" style="display:none;">很差</span><span id="span2" style="display:none;">较差</span><span id="span3" style="display:none;">还行</span><span id="span4" style="display:none;">推荐</span><span id="span5" style="display:none">力荐</span>
</div>
</div>
<div style="margin-top:30px; width:640px; float:left;" class="son4">
<h2><span>来哟笑话</span></h2>
</div>
<div class="son5" style="overflow:auto;">
<p><a target="_blank" href="http://joke.laiyo.com/view_85534.aspx"><u>【耽微】</u></a></p>
<p style="margin-top:5px;">一男生在学校社团演出时遇见一萌妹，一见钟情，遂跑去动漫社求助。社长是个很温柔乖巧的大二男生，听明来意后带他去社里找人，谁知此君一个个看过去都说不是，「我记得是个穿蓝裙子的萌妹」于是社长发问「那天出爱丽丝的是谁？我不记得了」一女生举手「社长，那天人手不够，爱丽丝是你出的」⁄(⁄ ⁄•⁄ω⁄•⁄ ⁄)⁄<a title="查看全文" href="http://joke.laiyo.com/view_85534.aspx" target="_blank">...</a></p>
</div>
<div style="height:auto; width:640px; clear:both; margin-top:10px;overflow:hidden; float:left; ">
<script async src="//pagead2.googlesyndication.com/pagead/js/adsbygoogle.js"></script>
<ins class="adsbygoogle" style="display:inline-block;width:640px;height:60px" data-ad-client="ca-pub-7896617197032986" data-ad-slot="8522931561"></ins>
<script>
(adsbygoogle = window.adsbygoogle || []).push({});
</script>
</div>
</div>
<div class="right">
<div style="clear:both; padding-bottom:10px; border-bottom:1px solid #E0DEDE; height:auto; width:336px; float:left;">
<script type="text/javascript" src="http://bai3.gushiwen.org/ax3a1dce96ffcdfe30db1c7182f5b030fa46ead4133eec7fed0d36.js"></script>
</div>
<div style="height:10px; width:336px; overflow:hidden;"></div>
<div class="shisoncont" style="background-color:#ebead9; width:336px; height:34px; line-height:34px;">
<a style="color:#0F0F0F;height:34px; line-height:34px; margin-left:5px;" href="http://juzi.laiyo.com/view_309891.aspx" target="_blank">表达能力差的人，注定要把话藏在心里。</a>
</div>
<div style=" margin-top:10px; clear:both; padding-top:10px; border-top:1px solid #E0DEDE; height:280px; float:left; ">
<script async src="//pagead2.googlesyndication.com/pagead/js/adsbygoogle.js"></script>
<ins class="adsbygoogle" style="display:inline-block;width:336px;height:280px" data-ad-client="ca-pub-7896617197032986" data-ad-slot="8241301768"></ins>
<script>
(adsbygoogle = window.adsbygoogle || []).push({});
</script>
</div>
</div>
</div>
<script src="/js/xing.js" type="text/javascript"></script>
<div style="height:20px; clear:both;"></div>
<div class="main4">
© 2017 <a href="http://www.gushiwen.org/">古诗文网</a> | <a href="/type.aspx?p=1&x=%e8%af%97">诗</a> <a href="/type.aspx?p=1&x=%e8%af%8d">词</a> <a href="/type.aspx?p=1&x=%e8%af%97">曲</a> <a href="/type.aspx?p=1&x=%e6%96%87%e8%a8%80%e6%96%87">文言文</a> | <a href="/mingju/">名句</a> | <a href="/guwen/">典籍</a> | <a href="/randShow.aspx?id=428bc773aa" rel="nofollow">随便看看</a> | <a href="/jiucuo.aspx?u=" target="_blank" rel="nofollow">纠错</a>
</div>
<script src="/js/skin20151027.js" type="text/javascript"></script>
</body>
</html>
