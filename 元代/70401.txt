【双调】殿前欢　钓台
元代
徐再思
钓鱼台，便齐云安稳似云台。故人同榻成何碍，太史瘦哉。三台宰相阶，百
两黄金带，万丈风波海。争如休去，胜似归来。　杨总管
　　玉堂臣，经纶大展致其身。腰间斗大黄金印，志在新民。文章汉子云，韬略
吴公瑾，勋业商伊尹。一番桃李，两字麒麟。　观音山眠松
　　老苍龙，避乖高卧此山中。岁寒心不肯为梁栋，翠蜿蜒俯仰相从。秦皇旧日
封，靖节何年种？丁固当时梦，半溪明月，一枕清风。
