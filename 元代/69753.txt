【商调】梧叶儿_夏夜即席溯
元代
张可久
夏夜即席
溯月兰舟便，歌云翠袖勤，湖上绝纤尘。瓜剖玻璃瓮，酒倾白玉盆，鲙切水晶鳞，醉倒羲皇上人。
春晓堤上
花垂露，柳散烟烟，苏小酒楼前。舞队飞琼珮，游人碾玉鞭，诗句缕金笺，懒上苏堤画船。
湖山夜景
猿啸黄昏后，人行画卷中，箫寺罢疏钟。湿翠横千嶂，清风响万松，寒玉奏孤桐，身在秋香月宫。
第一楼醉书
梨云褪，柳絮飞，歌敛翠峨眉。月澹冰蟾印，花浓金凤鹓，酒滟玉螺杯，醉写湖山第一。
