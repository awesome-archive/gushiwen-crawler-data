【双调】新水令_寨儿中风月
元代
关汉卿
寨儿中风月煞经谙，收心也合搠淹。再不缠头戴蜀锦，沽酒典春衫。心如柳絮粘泥，狂风过怎摇撼。
【乔牌儿】这番天对勘，非是俺愚滥。相知每侧脚里来轰减，盖因他酒半酣。
【夜行船】又引起往前风月胆，今番做得尴九咸。且休说久远当来，奈何时暂，这些时陡羞惨。
【天仙子】咱非参，坏怪斗来搀。怎肯袄庙火绝，蓝桥水淹。难掩盖泼风声，被各俱耽。怎只恁两下里阻隔情分减，面北眉南。
【离亭宴煞】你休起风波剁断渔舟缆，得团圆摔破青铜鉴。冤家行再三，再三嘱付勤相探。常将好事贪，却休教花星暗。万一问休将人倒赚，眼挫了可憎才，心疼煞志诚俺。
