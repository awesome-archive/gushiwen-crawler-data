【越调】凭阑人_湖上二首远
元代
张可久
湖上二首
远水晴天明落霞，古岸渔村横钓槎。翠帘沽酒家，画桥吹柳花。
二客同游过虎溪，一径无尘穿翠微。寸心流水知，小窗明月归。
春夜
灯下愁春愁未醒，枕上吟诗吟未成。杏花残月明，竹根流水声。
春思三首
莺羽金衣舒晚风，燕嘴香泥沾乱红。翠帘花影重，五人春睡浓。
春柳长亭倾酒樽，秋菊东篱洒泪痕。思君不见君，倚门空闭门。
帘外轻寒归燕忙，桥下残红流水香。游人窥粉墙，玉骢嘶绿杨。
