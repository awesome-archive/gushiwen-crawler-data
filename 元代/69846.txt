【双调】水仙子　相思
元代
刘庭信
　　秋风飒飒撼苍梧，秋雨潇潇响翠竹，秋云黯黯迷烟树。三般儿一样苦，苦的
人魂魄全无。云结就心间愁闷。雨少似眼中泪珠，风做了口内长吁。
　　虾须帘控紫铜钩，凤髓茶闲碧玉瓯，龙涎香冷泥金兽。绕雕栏倚画楼，怕春
归绿惨红愁。雾丁香枝上，云淡淡桃花洞口，雨丝丝梅子墙头。
　　恨重叠，重叠恨，恨绵绵，恨满晚妆楼；愁积聚，积聚愁，愁切切，愁斟碧
玉瓯；懒梳妆，梳妆懒，懒设设，懒黄金兽。泪珠弹，弹珠泪，泪汪汪，汪汪
不住流；病身躯，身躯病，病恹恹，病在我心头。花见我，我见花，花应憔瘦；
月对咱，咱对月，月更害羞；与天说，说与天，天也还愁。
