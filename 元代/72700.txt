韩左军马图卷
元代
唐珙
将军西征过昆仑，战马渴死心如焚。
策勋脱鞍泻汗血，一饮瑶池三尺雪。
身如飞龙首渴乌，白光照夜瞳流月。
长河冻合霜草干，骏骨削立天风寒。
木牛沉绝粮道阻，中军饿守函谷关。
太平此马惜遗弃，往往驽骀归天闲。
区区刍粟岂足豢，忠节所尽人尤难。
摩挲图画不忍看，万古志士空长叹。
