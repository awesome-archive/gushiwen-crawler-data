【双调】折桂令_西湖问六桥
元代
赵善庆
西湖
问六桥何处堪夸？十里暗湖，二月韶华。浓淡峰恋，高低杨柳，远近桃花。临水临山寺塔，半村半郭人家。杯泛流霞，板撒红牙，紫陌游人，画舫娇娃。
湖山堂
八窗开水月交光，诗酒坛台，莺燕排场。歌扇摇风，梨云飘雪，粉黛生香。红袖台已更旧邦，白头民犹说新堂。花妒幽芳，人换宫妆，惟有湖山，不管兴亡。
