【双调】水仙子　田家
元代
贯云石
绿阴茅屋两三间，院后溪流门外山，山桃野杏开无限。怕春光虚过眼，得浮
生半日清闲。邀邻翁为伴，使家僮过盏，直吃的老瓦盆干。
　　满林红叶乱翩翩，醉尽秋霜锦树残，苍苔静拂题诗看。酒微温石鼎寒，瓦杯
深洗尽愁烦。衣宽解，事不关，直吃的老瓦盆干。
　　田翁无梦到长安，婢织奴耕尽我闲，蚕收稻熟今秋办。可无饥不受寒，乐丰
年畅饮开颜。唤稚子ド新酿，靠篷窗对客弹，直吃的老瓦盆干。
　　布袍草履耐风寒，茅舍疏斋三两间，荣华富贵皆虚幻。觑功名如等闲，任逍
遥绿水青山。寻几个知心伴，酿村醪饮数碗，直吃的老瓦盆干。
