【南吕】一枝花_平林暮霭收
元代
奥敦周卿
平林暮霭收，远树残霞敛。疏星明碧汉，新月转虚檐。院宇深严，人寂静门初掩，控金钩垂绣帘。喷宝兽香篆初残，近绣榻灯光乍闪。
【梁州】一会客上心来烦烦恼，恨不得没人处等等潜潜。想俺闷乡中直恁欢娱俭。本是连枝芳树，比翼鸣鹣，尺紧他遭坎坷，俺受拘箝。致欠得万种愁添，不离了两叶眉尖。自揽场不成不就姻缘，自把些不死不活病染，自担着不明不暗淹煎。情思，不欢。这相思多敢是前生欠，憔翠损杏桃脸。一任教梅香冷句儿口店，苦痛淹淹。
【尾】蓝桥平地风浪险，袄庙腾空烈火炎。不由我意儿想，心儿思，口儿念。央及煞玉纤纤，纤纤，不住的偷弹泪珠点。
