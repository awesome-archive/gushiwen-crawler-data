【双调】沉醉东风　息斋画竹
元代
徐再思
葛陂里神龙蜕形，丹山中彩凤栖庭。风吹粉箨香，雨洗苍苔冷，老仙翁笔底
春生。明月阑干酒半醒，对一片儿潇湘翠影。　春情
　　一自多才间阔，几时盼得成合。今日个猛见他门前过，待唤着怕人瞧科。我
这里高唱当时《水调歌》，要识得声音是我。
　　红灼灼花明翠牖。翠丝丝柳拂青楼。锦谷春，银瓶酒，玉天仙燕体莺喉。不
向樽前醉后休，枉笑煞花间四友。
