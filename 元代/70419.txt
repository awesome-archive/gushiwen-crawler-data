【越调】小桃红_陆庄风景又
元代
倪瓒
　　陆庄风景又萧条，堪叹还堪笑。世事茫茫更谁料，访鱼樵。后庭玉树当时调，
可怜商女，不知亡国，吹向紫鸾箫。
　　一江秋水淡寒烟，水影明如练。眼底离愁数行雁，雪晴天。绿红蓼参差见，
吴歌荡桨，一声哀怨，惊起白鸥眠。
　　五湖烟水未归身，天地双篷鬓。白酒新ド会邻近，主酬宾。百年世事兴亡运，
青山数家，渔舟一叶，聊且避风尘。
