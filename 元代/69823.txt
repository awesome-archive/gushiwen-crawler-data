【中吕】满庭芳　京口感怀
元代
汤舜民
残花剩柳，摧垣废屋，新冢荒丘。海门天堑还依旧，滚滚东流。铁瓮城横刺
着虎口，金山寺高镇着鳌头。斜阳候，吟登舵楼，灯火望扬州。　除夕
　　荒芜旧隐，荡田破屋，流水柴门。儒生甘捱黄齑运，何病何贫？楮先生管城
子谁行证本，郑当时孔文举那里寻人？年将尽，梅花笑晒，添一岁老三分。　又
　　休怀故人，难寻东道，谁念斯文？南枝昨夜传芳信，大地回春。雪儿飘风儿
刮深深闭门，酒儿ド鱼儿脍旋旋开樽。投至得黄昏近，黑喽喽便盹，则敢是睡魔
神。　武林感旧二首
　　钱塘故址，东吴霸业，南渡京师。其间四百八十寺，不似当时。山空湖潋
滟随处写坡仙旧诗，水清浅月黄昏何人吊逋老荒祠？伤情思，西湖若此，何似比
西施？
　　笙歌醉乡，绮罗绚采，粉黛吹香。业风人海波千丈，送尽春光。湖内外静悄
悄六桥面舫，浙东西冷清清一道长□。休悲怆，自今日往，何物不兴亡！　代人寄书
　　端肃奉柬，拜违咫尺，似隔关山。少成欢会多离间，直恁艰难。又不是平地
里情疏意懒，止不过暂时间书废琴闲。休凝盼，归期早晚，先此报平安。
