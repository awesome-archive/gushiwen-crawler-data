【越调】天净沙　探梅
元代
徐再思
昨朝深雪前村，今宵淡月黄昏，春到南枝几分？水香冰晕，唤回逋老诗魂。　吕侯席上
　　素波笑浅流花，轻衫舞争飘霞，席上司空鬓华。酒阑歌罢，不知春在谁家？　别高宰
　　青山远远天台，白云隐隐萧台，回首江南倦客。西湖诗债，梅花等我归来。　春情
　　双双翠舞珠歌，卿卿酒病花魔，为问风流玉娥。海棠开过，牡丹消息如何？　渔父
　　忘形雨笠烟蓑，知心牧唱樵歌，明月清风共我。闲人三个，从他今古消磨。　秋江夜泊
　　斜阳万点昏鸦，西风两岸芦花，船系浔阳酒家。多情司马，青衫梦里琵琶。　题情
　　多才惹得多愁，多情便有多忧，不重不轻证候。甘心消受，谁教你会风流？
