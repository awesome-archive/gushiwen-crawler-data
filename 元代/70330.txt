【越调】凭阑人
元代
张弘范
博带峨冠年少郎，高髻云鬟窈窕娘。我文章你艳妆，你一斤咱十六两。
马上墙头瞥见他，眼角眉尖拖逗咱。论文章他爱咱，睹妖娆咱爱他。
织就回文停玉梭，独宁银灯思念他。梦儿里休呵，觉来时愁越多。
宫髻高盘铺绿云，仙袂轻飘兰麝薰。粉香罗帕新，未曾淹泪痕。
羞对鸾台梳绿云，两叶春山眉黛颦。强将脂粉匀，几回填泪痕。
寄与多情王子高，今夜佳期休误了。等夫人熟睡着，悄声儿窗外敲。
两个相思无计留，君上孤舟妾倚楼。这些兰叶舟，怎装如许愁。
寄征衣
欲寄君衣君不还，不寄君衣君又寒。寄与不寄间，妾身千万难！
