【越调】天净沙_为董针姑作
元代
吕止庵
为董针姑作
夜深时独绣罗鞋，不言语倒在人怀，做意儿将人不采。甚娘作怪，绣针儿签着敲才。
海棠轻染胭脂，绿杨乱撒青丝，对对莺儿燕子。伤心独自，绣针儿停待多时。玉纤屈损春葱，远山压损眉峰，早是闲愁万种。忽听得卖花声送，绣针儿不待穿绒。
冷清清独守兰房，闷恹恹倚定纱窗，呆答孩搭伏定绣床。一会家神魂飘荡，绣针儿签这梅香。
