【正宫】货郎儿
元代
未知作者
静悄悄幽庭小院，近花圃相连着翠轩，仕女王孙戏秋千。板冲开红杏火，裙
拂散绿杨烟。
　　【脱布衫】见金莲紧间金莲，胸前紧贴胸前。香肩齐并玉肩，宝钏压着金钏。
　　【醉太平】那两个云游在半天，恰便似平地上登仙。晚来无力揽红绵，下秋
千困倦。慢腾腾倚定花枝颤，汗漫漫湿透芙蓉面；金钗不整鬓云偏，吁吁气喘。
　　【货郎煞】倒摺春衫做罗扇扌扇。
