【双调】沉醉东风_倩人扶观璚
元代
乔吉
倩人扶观璚华
珠滴沥寒凝碧粉，玉珑璁暖簇香云。仙裙翡翠薄，宫额鹅黄嫩，牡丹也不敢称尊。倚杖来观海上春。比锦缆龙舟较稳。
泛湖写景
干办出苍松翠竹，界画成宝殿珠楼。明玉船，描金柳，碧玲珑凤凰山后。一片晴云雪色秋，白罗衬丹青扇头。
题扇头隐括古诗
万树枯林冻折，千山高鸟飞绝。兔径迷，人踪灭，载梨云小舟一叶。蓑笠渔翁耐冷的别，独钓寒江暮雪。
