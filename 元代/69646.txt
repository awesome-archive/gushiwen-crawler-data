【双调】得胜令_一见话相投
元代
景元启
一见话相投，半醉捧金瓯。眼角传心事，眉尖锁旧愁。绸缪，暗约些儿后。
羞羞，羞得来不待羞。
　　力困下秋千，缓步趿金莲。笑与情郎道，扶归曲槛边。俄然，欲语声娇颤。
旋旋，旋得来不待旋。
　　一捻楚宫腰，体态更妖娆。百媚将人，佯羞整凤翘。堪描，脸儿上扑堆著
俏。娇娇，娇得来不待娇。
　　明月转回廊，花影上纱窗。暗约湖山侧，低低问粉郎。端详，怕有人瞧望。
荒荒，荒得来不待荒。　欢会
　　梅月小窗横，斗帐惜娉婷。未语情先透，春娇酒半醒。书生，称了风流兴。
卿卿，愿今宵闰一更。　孤另
　　雨溜和风铃，客馆最难听。枕冷鸳衾剩，心焦睡不成。离情，闪得人孤另。
山城，愿今宵只四更。　思情娘
　　从他嫁了时，情怀两不知。终日病相思，如醉复如痴。鳞鸿虽有难投字。思
知，今日里不如死。
