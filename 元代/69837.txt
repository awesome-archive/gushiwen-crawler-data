【双调】庆东原_江头即事低
元代
曹德
江头即事
低茅舍，卖酒家，客来旋把朱帘挂。长天落霞，方池睡鸭，老树昏鸦。几句杜陵诗，－幅王维画。猿作怪，鹤莫猜，探春偶到南城外。池鱼就买，园蔬旋摘，村务新开。省下买花钱，拚却还诗债。闲乘兴，过小亭，没三杯著甚资谈柄。诗题小景，香销古鼎，曲换新声。标致似刘伶，受用如陶令。
