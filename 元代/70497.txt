【双调】清江引_梦回昼长帘
元代
钱霖
梦回昼长帘半卷，门掩茶蘼院。蛛丝挂柳棉，燕嘴粘花片，啼莺一声春去远。高歌一壶新酿酒，睡足蜂衙后。云深鹤梦寒，石老松花疾。不如五株门外柳。春归牡丹花下土，唱彻莺啼序。戴胜雨余桑，谢豹烟中树，人困昼长深院宇。恩情已随纨扇歇，攒到愁时节。梧桐一叶秋，砧杵千家月，多的是几声儿檐外铁。
