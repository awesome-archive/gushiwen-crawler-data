【双调】阿纳忽
元代
未知作者
双凤头金钗，一虎口罗鞋，天然海棠颜色，宜唱那阿纳忽修来。
　　人立在厅阶，马控在瑶台。娇滴滴玉人扶策，宜唱那阿纳忽修来。
　　逢好花簪带，遇美酒开怀。休问是非成败，宜唱那阿纳忽修来。
　　花正开风筛，月正圆云埋。花开月圆人在，宜唱那阿纳忽修来。
　　越范蠡功成名遂，驾一叶扁舟回归。去弄五湖云水，倒大来快活便宜。
