【双调】风入松　寓意
元代
汤舜民
杜鹃啼过落花多，天气近清和。道人不管公家事，一樽酒抚掌而歌。吞海壮
怀寂寞，看山老眼摩挲。六龙飞去迅如梭，谁挽鲁阳戈？百年半逐云飞尽，青山
旧白发婆娑。但是石田茅屋，休言金谷铜驼。　寻春不遇
　　洞房香冷辟寒犀，花压翠帘低。弱红娇黛春无力，素鸾玉燕斜飞。鸳枕雨
云幽梦，鲛绡风月须题。一声啼画楼西，屈指又春归。等闲老却铅华粉，绿阴
满青子累累。莫问刘晨去远，可怜杜牧来迟。　钱塘即景
　　乱云如叶雨如丝，梅子乍青时。小□□□□余事，北窗下美酒盈卮。翠碗蔗
溶蜜汁，銮□藕□□□。□□当户碧参差，掩映万年枝。江南舶棹随风至，乌纱
润白苎滋滋。未拟兰舟避暑，且将纨扇题诗。　题货郎担儿
　　杏花天气日融融，香雾蔼帘栊。数声何处蛇皮鼓，琅琅过金水桥东。闺阁唤
回幽梦，街衢忙杀儿童　肚然一叟半龙钟，知是甚家风。担头无限□□物，希奇
样簇簇丛丛。不见木公久矣，可怜多少形容。
