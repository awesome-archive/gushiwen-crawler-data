【中吕】阳春曲_知几知荣知
元代
白朴
知几
知荣知辱牢缄口，谁是谁非暗点头。诗书丛里且淹留。闲袖手，贫煞也风流。
今朝有酒今朝醉，且尽樽前有限杯。回头沧海又尘飞。日月疾，白发故人稀。
不因酒困因诗困，常被吟魂恼醉魂。四时风月一闲身。无用人，诗酒乐天真。
张良辞汉全身计，范蠡归湖远害机。乐山乐水总相宜。君细推，今古几人知。
题情
轻拈斑管书心中，细折银笺写恨词。可怜不惯害相思，则被你个肯字儿，迄逗我许多时。鬓云懒理松金凤，胭粉慷施减玉容。伤情经岁绣帏空，心绪冗，闷倚翠屏风。
慷拈粉线闲金缕，懒酌琼浆冷玉壶。才郎一去信音疏，长叹吁，香脸泪如珠。
从来好事天生俭，自古瓜儿苦后甜。奶娘催逼紧拘钳，甚是严，越间阻越情忺。
笑将红袖遮银烛，不放才郎夜看书。相偎相抱取欢娱，止不过迭应举，及第待何如。
百忙里铰甚鞋儿样，寂寞帏冷篆香。向前搂定可赠娘，止不过赶嫁妆，误了又何妨。
