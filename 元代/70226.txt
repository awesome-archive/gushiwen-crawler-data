【越调】凭阑人_众远楼上画
元代
张可久
众远楼上
画栋飞飞帘外云，仙袂飘飘天上人。钓船归水村，雁行出海门。
白云炼师山居
丹气溶溶生紫烟，石齿泠泠呜玉泉。住山不记年，看云即是仙。
天台山中
双阙琼台口乱峰，千树琪花香晚风。白头云外翁，紫潭波底龙。
海口道院
雨后松云生紫岩，花外茶烟生翠岚。袖诗出道庵，探梅来水南。
