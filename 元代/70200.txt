【黄钟】愿成双
元代
曾瑞
赠老妓
娇鸾态，雏凤姿，正生红闹簇枯枝。含香蓓蕾未开时，没乱杀莺儿燕子。
【幺】恰初春又早残春至，只愁吹破胭脂。忽惊风雨夜来时，零落了千红万紫。
【出队子】阑珊春事，恨题绝罗扇诗。玉容香散粉慵施，锦树花残蝶倦时，正绿叶成阴子满枝。
【幺】暮年间刬地知公事，所为儿都敬持。纵千般打骂是好言词，无半点虚脾谎话儿，衠一派真诚好意思。
【尾】得扶侍容颜越伶俐，旧风流不减动些儿，一个鞋样儿到悭了多半指。
