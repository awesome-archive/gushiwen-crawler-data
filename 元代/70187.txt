【双调】寿阳曲_酒可红双颊
元代
张弘范
酒可红双颊，愁能白二毛，对樽前尽可开怀抱。天若有情天亦老，且休教少年知道。
红颜褪，绿鬓凋，酒席上渐疏了欢笑。风流近来都忘了，谁信道也曾年少？
襄王梦，神女情，多般儿酿成愁病。琵琶慢调弦上声，相思字越弹着不应。
咏李白
贵妃亲擎砚，力士脱靴，御调羹就飧不谢。醉模糊将吓蛮书便写，写着甚杨柳岸晓风残月。
