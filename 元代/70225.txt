【南吕】阅金经　春
元代
徐再思
紫燕寻旧垒，翠鸳栖暖沙，一处处绿杨堪系马。他，问前村沽酒家。秋千下，
粉墙边红杏花。　水亭开宴
　　犀箸银丝，象盘冰蔗浆，池阁南风红藕香。将，紫霞白玉觞。低低唱，唱
着道今夜凉。　闺情
　　一点心间事，两山眉上秋，拈起金针还又休。羞，见人推病酒。恹恹瘦，月
明中空倚楼。
　　歌扇泥〔金缕〕，舞裙裁绛绡，一捻瘦香杨柳腰。娇，人教斗草。贪欢笑，
倒插了金步摇。
