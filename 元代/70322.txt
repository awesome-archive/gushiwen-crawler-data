【越调】天净沙　春
元代
朱庭玉
暖风迟日春天，朱颜绿鬓芳年，挈携童跨蹇。溪山佳处，好将春事留连。　夏
　　参差竹笋抽簪，累垂梅子攒金，旋趁庭槐翠阴。南风解愠，快哉消我烦襟。　秋
　　庭前落尽梧桐，水边开彻芙蓉，解与诗人意同。辞柯霜叶，飞来就我题红。　冬
　　门前六出狂飞，樽前万事休提，为问东君信息。急教人探，小梅江上先知。
