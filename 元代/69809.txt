【商调】金络索挂梧桐　咏别
元代
高明
　　羞看镜里花，憔悴难禁架，耽阁眉儿淡了教谁画？最苦魂梦飞绕天涯，须信
流年鬓有华。红颜自古多薄命，莫怨东风当自嗟。无人处，盈盈珠泪偷弹洒琵琶。
恨那时错认冤家，说尽了痴心话。
　　一杯别酒阑，三唱阳关罢，万里云山两下相牵畦。念奴半点情与伊家，分付
些儿莫记差：不如收拾闲风月，再休惹朱雀桥边野草化。无人把，萋萋芳草随君
到天涯。准备着夜雨梧桐，和泪点常飘洒。
