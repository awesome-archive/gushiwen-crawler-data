【商调】梧叶儿　春夜
元代
吴西逸
　　评花担，折柳杯，诗酒醉淋漓。觅句鸾笺重，笼灯翠袖随。别院漏声迟，扶
醉人销金帐里。　春情
　　香随梦，肌褪雪，锦字记离别。春去情难再，更长愁易结。花外月儿斜，淹
粉泪微微睡些。　京城访友
　　桃凝露，杏倚云，花院望星辰。尘土东华梦，簪缨上苑春。趿履谒侯门，吟
眼乱难寻故人。
　　摩空赋，醉月觞，无地不疏狂。貂帽簪花重，鸳帏倚玉香。清楚绿鬟妆，扶
我入温柔醉乡。
