【南吕】金字经_乐闲百年浑
元代
张可久
乐闲
百年浑似醉，满怀都是春，高卧东山一片云。嗔，是非拂面尘。消磨尽，古今无限人。
范蠡黄金像，谪仙白玉杯，不若渊明解印归。谁，似他能见机？醺醺醉，免人谈是非。
春闺
粉淡孤鸾镜，梦回双凤台，满院东风花正开。猜，玉奴何处来？阑干外，插花寻玉钗。
梅友元帅席上
粉筝才搊罢，锦笺初展开，小小机关走智儿猜。挨，小桃花下来。堪人爱，翠云簪玉钗。
