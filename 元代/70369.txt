【越调】柳营曲　金陵故址
元代
查德卿
临故国，认残碑，伤心六朝如逝水。物换星移，城是人非，今古一枰棋。南
柯梦一觉初回，北邙坟三尺荒堆。四围山护绕，几处树高低。谁，曾赋黍离离。　江上
　　烟艇闲，雨蓑干，渔翁醉醒江上晚。啼鸟关关，流水潺潺，乐似富春山。数
声柔橹江湾，一钩香饵波寒。回头贪兔魄，失意放渔竿。看，流下蓼花滩。
