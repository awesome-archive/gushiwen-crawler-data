【双调】新水令　皇都元日
元代
贯云石
郁葱佳气蔼寰区，庆丰年太平时序。民有感，国无虞。瞻仰皇都，圣天子有
百灵助。
　　【搅筝琶】江山富，天下总欣伏。忠孝宽仁，雄文壮武。功业振乾坤，军尽
欢娱，民亦安居。军民都托赖着我天子福，同乐蓬壶。
　　【殿前欢】赛唐虞，大元至大古今无。架海梁对着檠天柱，玉带金符。庆风
云会龙虎，万户侯千钟录，播四海光千古。三阳交泰，五谷时熟。
　　【鸳鸯煞】梅花枝上春光露，椒盘杯里香风度。帐设鲛绡，帘卷虾须。唱道
天赐长生，人皆赞祝。道德巍巍，众臣等蒙恩露。拜舞嵩呼，万万岁当今圣明主。
