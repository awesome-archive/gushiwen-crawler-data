【中吕】喜春来_赠伶妇杨氏
元代
卢挚
赠伶妇杨氏娇娇
香添索笑梅花韵，娇殢传杯竹叶春，歌珠圆转翠眉颦。山隐隐，留下九皋云。
陵阳客舍偶书
梅擎残雪芳心耐，柳倚东风望眼开，温柔樽俎小楼台。红袖客，低唱喜春来。
携将玉友寻花寨，看褪梅妆等杏腮，休随刘阮访天台。休洞窄，别处喜春来。
和则明韵
骚坛坐遍诗魔退，步障行看肉阵迷，海棠开后燕飞回。□暂息，爱月夜眠迟。
春云巧似山翁帽，古柳横为独木桥，风微尘软落红飘。沙岸好，草色上罗袍。
春来南国花如绣，雨过西湖水似油，小瀛州外小红楼。人病酒，料自下帘钩。
