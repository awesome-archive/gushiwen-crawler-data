【双调】燕引雏_有感
元代
张可久
有感
透闺阁，俏名儿都识郑元和。老来犹占排场坐，劝不的哥哥。无钱也怎过活？相识每嗑，推不动花磨。朱颜去了，还再来么？
西湖春晚
系吟船，西湖日日醉花边。倚门不见佳人面，梦断神仙。清明拜扫天，莺声倦，细雨闲庭院。花飞旧粉，苔长新钱。
别情
楚云深，花残月小夜沉沉。五人不见凄凉甚，往事沉吟。香寒茉莉簪，坐冷芙蓉枕，泪淡胭脂添。好因女子，愁似秋心。
分水道中
树槎牙，清溪九曲路三叉。相逢野老别无话，劝早还家。山翁两鬓花，题诗罢，看一幅天然画。炊烟茅舍，晴雪芦花。
