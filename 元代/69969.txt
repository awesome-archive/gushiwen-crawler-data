【南吕】骂玉郎过感皇恩采茶歌　闺情_兰堂失却风
元代
兰楚芳
兰堂失却风流伴，倦刺绣懒描鸾，金钗不整乌云乱。情深似刀刃剜，愁来似
乱箭攒，人去似风筝断。口则说应举求官，多因是买笑追欢。从今后鸳梦儿再休
完，鱼书儿都休寄，龟卦儿也休钻。离愁万般，心绪多端。芳草迷烟树，落花催
雨点，香絮滚风团。阳台上路盘桓，蓝桥下水弥漫。傍楼一傍一心酸，空忆当时
花烂熳，可怜今夜月团。
