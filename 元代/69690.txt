【南吕】骂玉郎过感皇恩采茶歌_闲愁闲闷都
元代
未知作者
闲愁闲闷都在咱心上，我其实难割舍俊娇娘，想着咱同眠同宿销金帐。今日
个逢间阻，受坎坷，遭魔障。则为这板障娘娘，两个怎生成双，生克支拆散鸾凰，
猛可里分散莺燕，忽剌地打散鸳鸯。想起长吁万声，不由人雨泪千行。闷厌厌倚
着绣枕，情脉脉靠着画屏，冷清清对着银。我欲待不思量，不思量那娇娘，不
思量除是铁心肠。想着每日欢娱嫌夜短，今宵寂寞恨更长。昨宵共俺相逢处，心
厮爱饮芳醑，轻怜痛惜花深处。本待效连理枝，成就了夫妇心，匹配了姻缘事。
起初里似水如鱼，下场头感叹嗟吁。想俺这意中人，心上有，争奈眼前无。不争
你花残月缺，显的我离恨心毒。担寂寞，受惨切，捱萧疏。等到二更初，负心的
那寒儒，闪的我碧桃花下凤鸾孤。离恨人担离恨苦，断肠人送断肠书。
　　仙家道可道非常道，山涧下盖一座草团标，一任您龙争虎斗干戈闹。这个是
白面猿，朱顶鹤，相随着。俺则待丫髻环绦，草履麻袍。闲时节摘藤花，掘竹笋，
采茶苗。或时炉中炼丹，闲访渔樵。共知交，饮浊醪，乐陶陶。
　　系一抹吕公绦，挂一个许由瓢，不强如乌靴象简紫罗贵人头上不曾饶。
　　牛羊犹恐他惊散，我子索手不住紧遮拦。恰才见枪刀军马无边岸，唬的我无
人处走。走到浅草里听，听罢也向高阜处偷睛看。吸力力振动地户天关，唬的我
扑扑的胆战心寒。那枪忽的早刺中彪躯，那刀亨地掘倒战马，那汉扑地抢下征鞍。
俺牛羊散失，您可甚人马平安？把一座介丘县，生纽做枉死城，却翻做鬼门关。
败残军受魔障，德胜将马顽奔。子见他歪剌剌赶过饮牛湾。荡的那卒律律红尘遮
望眼，振的这滴溜溜红叶落空山。
　　东风常锁眉峰翠，烟淡淡绿依依，莺花不管人憔悴。罗带分，翠袖湿，金钗
坠。
　　央及煞蝶使蜂媒，嫩红娇翠。为春愁，因春瘦，怕春知。遗恨满天，芳草萋
萋，粉墙低，红杏闹，费诗题。雁来稀，音信迟，休教淡了远山眉。春色满帘入
罗帏，不禁窗外晓莺啼。
　　妆台目断鳞鸿信，山隐隐水粼粼，方知人远天涯近。柳带愁，花笑人，莺啼
恨。
　　断送残春，冷落芳樽。怨东风，飞暮雨，锁春云。低垂绣帘，深掩朱门。绿
窗寒，银烛暗，翠衾温。篆烟分，香熏，重教金鸭暖梅魂。准备新愁调玉轸，
安排肠断待黄昏。
　　风光不管人憔悴，风淅沥雨霏微，伤时触景闲萦系。心似烧，意似痴，情如
醉。
　　绣幕低垂，画阑空立。盼清明，巴上巳，过寒食。庭院静悄，台榭狼籍。千
红谢，万紫凋，绿阴肥。恨春迟，早春归，春愁春恨锁双眉。鹧鸪飞来春事已，
子规声断日平西。
　　四时唯有春无价，尊日月富年华，垂杨影里人如画。锦一攒，绣一堆，在秋
千下。语笑忻恰，炒闹喧哗。软红乡，簇定个，小宫娃。彩绳款拈，画板轻查。
微着力，身慢举，拽裙纱。众矜夸，是交加，彩云飞上日边霞。体态轻盈那闲雅，
精神羞落树头花。
　　钱塘自古繁华胜，和靖咏子瞻评，西湖堪与西施并。浓淡妆，昼夜观，俱相
趁。
　　宜雨宜晴，堪赏堪称。曲岸边草茸茸，高峰畔云淡淡，断桥下水泠泠。临荷
浦视鱼，傍柳岸闻莺。游竹院，玩葛岭，压兰亭。云出岫罩南屏，日衔山遇西林。
现出那雷峰晚照似蓬瀛，九井三潭五云生，六桥烟柳胜丹青。金山寺里诗为证，
言心事诉离情，分明唤省临川令。空懊恼，谩哽咽，心无定。
　　天地澄清，月华悬镜。唤梢公，疾解缆，莫消停。泠泠的露冷，淅淅的风生。
齐摇棹，伊哑鸣，畅凄清。听江声，浪初平。一帆风送蓼花汀。没兴的双郎为苏
卿，画船儿直赶到豫章城。
