【仙吕】醉中天
元代
王和卿
别情
瘦了重加瘦，愁上更添愁。沈瘦潘愁何日休，削减风流旧。一自巫娥去后，云平楚岫，玉箫声断南楼。
咏大蝴蝶
蝉破庄周梦，两翅架东风。三百座名园一采个空。难道风流种，唬杀寻芳的蜜蜂。轻轻的飞动，把卖花人搧过桥东。
咏俊妓
裙系鸳鸯锦，钗插凤凰金。俊的是庞儿，俏的是心。更待褒弹甚，掺土也似姨夫斗侵。交他一任，知音的则是知音。
