【双调】清江引_碧山丹房早
元代
张可久
碧山丹房早起
翠蓬一壶天地小，又是邯郸道。寻真客到来，梦短人惊觉，冷冷玉望松月晓。
张子坚运判席上三首
功名壮年今皓首，拣得溪山秀。清霜紫蟹肥，细雨黄花瘦，床头一壶新糯酒。
去来去来归去来，菊老青松在。生前酒一杯，死后名千载，淮阴侯不如彭泽宰。
云岩隐居安乐窝，尽把陶诗和。村醪蜜样甜，山栗拳来大，梅窗一炉松叶火。
