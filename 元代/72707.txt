爱日斋
元代
孙华孙
曹宗儒讲学之室
去日诚可惜，来日还可爱。
耀灵如转丸，今昨忽相代。
粤从识日来，旦莫几明晦。
去来与来去，岁月不我贷。
何哉弃日者，忽忽成玩愒。
红轮日日升，青年讵能再。
烛龙少停骖，受我巵酒酹。
流光被吾躬，悉是天所赉。
吾方读吾书，堂有父母在。
古人惜分阴，我复何敢怠。
读书欲如何，禄养愿亲逮。
龙若昂首言，女亲殊未艾。
