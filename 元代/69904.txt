【双调】庆东原　京口夜泊
元代
汤舜民
故园一千里，孤帆数日程，倚篷窗自叹漂泊命。城头鼓声，江心浪声，山顶
钟声。一夜梦难成，三处愁相并。　田家乐四首
　　黍稷秋收厚，桑麻春事好，妇随夫唱儿孙孝。线鸡长膘，绵羊下羔，丝茧成
缲。人说仕途荣，我爱田家乐。
　　寒暑□□□，□□□□□，□□□□□□。□□□□□，萝卜酱鹿，□□
□烧。人说仕途荣，我爱田爱乐。
　　东疃沽新酿，西村邀故交，麦场上醉倒呵呵笑。衅都摔腰，王留上标，伴哥
踏撬。人说仕途荣，我爱田家乐。
　　柳下三椽厦，门前独木桥，客来款曲谁家乐。浮瓜浸桃，蒸梨酿枣，烙饼槌
糕。人说仕途荣，我爱田家乐。
