【双调】寿阳曲　四时
元代
吴西逸
　　传心素，托简书，问春归欲归何处？送春词不题风共雨，止埋怨落花飞絮。
贪新酿，趁晚凉，笑相呼凭肩歌唱。最多情女郎心外想，打鸳鸯采莲湖上。萦心
事，惹恨词，更那堪动人秋思。画楼边几声新雁儿，不传书摆成个愁字。年华尽，
腊味醇，睡不温晓寒成阵。折梅花不传心上人，村煞我陇头春信。　咏所见
　　人如玉，鬓似云，动春心半含娇俊。近装奁懒将花貌匀，旋窝儿粉香成晕。　酒散
　　旗亭散，歌韵歇，暖风轻柳摇台榭。杏花墙夕阳春去也，马蹄香宝鞍敲月。　效香奁体
　　惚蝉鬓，怯镜鸾，雁声寒不禁肠断。碧纱窗夜长鸳梦短，怕黄昏一灯相伴。
