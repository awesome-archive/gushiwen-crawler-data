【双调】落梅风　雪中十事　贫儿翳桑
元代
陈德和
茶烟细，酒力微，都不索比评风味。翳桑儿悄声私自提：省可里腊前呈瑞！　谢女比絮
　　骚人谢，女论吟，雪飘时絮飞还恁？七言句儿夸到今，偏梨花比他争甚？　袁安高卧
　　身贫暴，志趣高，羡袁安那时清操。纵如今闭门僵睡著，道是尽教他忍寒干
傲。　陶谷烹茶
　　龙团细，蟹眼肥，竹炉红小窗清致。试烹来是觉风韵美，比羊羔较争些滋味！　浩然骑驴
　　穷东野，忒好奇，冻得来战钦钦地。待吟诗满前都是题，偏则么灞桥驴背。　李击鹅
　　翻银汉，战玉龙，遍乾坤似粉妆胡洞。击鹅群乱军成了大功，全不道蓝关路
马蹄难动。　孙康映雪
　　无灯蜡，雪正积，想孙康向学勤力。映清光展书读较毕，待天明困来恰睡。　游杨侍立
　　立来倦，睡未足，觑门前雪深迷路。师父觉来迟半步，忍不得也索回去。　泛剡王猷
　　乘雪夜，访故人，剡溪冰短篷难进。冻归来怕人胡议论，强支吾道“兴来还
尽。”　寒江钓叟
　　寒江暮，独钓归，玉蓑披满身祥瑞。他道纵如图画里，则不如销金帐暖烘烘
地。
