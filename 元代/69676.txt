【越调】寨儿令_湖上锦制屏
元代
任昱
湖上
锦制屏，镜涵冰，浓脂淡粉如故情。酒量长鲸，歌韵雏莺，醉眼看丹青。养花天云淡风轻，胜桃源水秀山明。赋诗题下竺，携友过西冷。撑，船向柳边行。
书所见
眉黛浅，鬓云偏，羞颜落色谁爱怜？种玉无缘，掷果徒然，回首叹芳年。碧波深不寄鱼笺，翠衾寒犹带龙涎。飞花残雨后，新月小窗前。大，斗帐恨孤眠。
