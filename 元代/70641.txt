【中吕】红绣鞋　雪
元代
徐再思
白鹭交飞溪脚，玉龙横卧山腰，满乾坤无处不琼瑶。因风吹柳絮，和月点梅
梢，想孤山鹤睡了。　半月泉
　　凿透林间山溜，平分天上中秋，菱花分破印寒流。沁梅疏影缺，攀桂片云愁，
待团圆掬在手。　道院
　　一榻白云竹径，半窗明月松声，红尘无处是篷瀛。青猿藏火枣，黑虎听《黄
庭》，山人参内景。
