和阮亭《秋柳》诗原韵（四首选二）
清代
冒襄
南浦西风合断魂，数枝清影立朱门。
可知春去浑无迹，忽地霜来渐有痕。
家世凄凉灵武殿，腰肢憔悴莫愁村。
曲中旧侣如相忆，急管哀筝与细论。
红闺紫塞昼飞霜，顾影羞窥白玉塘。
近日心情惟短笛，当年花絮已空箱。
梦残舞榭还歌榭，泪落岐王与薛王。
回首三春攀折苦，错教根植善和坊。
