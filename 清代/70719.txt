夜游宫 秋怀四首（选二）
清代
陈维崧
一派明云荐爽，秋不住，碧空中响。
如此江山徒莽苍。
伯符耶？
寄奴耶？
嗟已往。
十载羞厮养，孤负煞，长头大颡。
思与骑奴游上党。
趁秋晴，（足庶）莲花，西岳掌。
耿耿秋情欲动，早喷入霜桥笛孔。
快倚西风作三弄。
短狐悲，瘦猿愁，啼破冢。
碧落银盘冻，照不了，秦关楚陇。
无数蛰吟古砖缝。
料今宵，靠屏风，无好梦。
