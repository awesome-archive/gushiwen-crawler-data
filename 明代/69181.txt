感怀（二首）
明代
刘基
其 一
驱车出门去，四顾不见人。
回风卷落叶，翊翊带沙尘。
平原旷千里，莽莽尽荆槿。
繁华能几何？憔悴及兹辰。
所以芳桂枝，不争桃李春。
云林耿幽独，霜雪空相亲。
其 二
槁叶寒槭槭，罗帐秋风生。
凄凄侯虫鸣，呖呖宾鸿惊。
美人抱瑶瑟，仰视河汉明。
丝桐岂殊音，古调非今生。
沉思空幽寂，岁月已徂征。 
