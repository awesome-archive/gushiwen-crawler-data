跂乌词
唐代
柳宗元
城上日出群乌飞，鸦鸦争赴朝阳枝。
刷毛伸羽和且乐，尔独落魄今为何？
无乃慕高近白日，三足妒尔令尔疾？
无乃饥啼走路旁，贪鲜攫肉人所伤？
翘肖独足下丛薄，口衔低枝始能越。
还顾泥涂备蝼蚁，仰看栋梁防燕雀。
左右六翮利如刀，踊身失势不得高。
支离无趾犹自免，努力低飞逃后患。
