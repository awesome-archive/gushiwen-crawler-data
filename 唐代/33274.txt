太湖诗。初入太湖（自胥口入，去州五十里）
唐代
皮日休
闻有太湖名，十年未曾识。今朝得游泛，大笑称平昔。
一舍行胥塘，尽日到震泽。三万六千顷，千顷颇黎色。
连空淡无颣，照野平绝隙。好放青翰舟，堪弄白玉笛。
疏岑七十二，eH々露矛戟。悠然啸傲去，天上摇画艗。
西风乍猎猎，惊波罨涵碧。倏忽雷阵吼，须臾玉崖坼。
树动为蜃尾，山浮似鳌脊。落照射鸿溶，清辉荡抛cQ.
云轻似可染，霞烂如堪摘。渐暝无处泊，挽帆从所适。
枕下闻澎湃，肌上生瘮t7.讨异足邅回，寻幽多阻隔。
愿风与良便，吹入神仙宅。甘将一蕴书，永事嵩山伯。
