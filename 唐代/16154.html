
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head><meta http-equiv="Cache-Control" content="no-siteapp" /><meta http-equiv="Cache-Control" content="no-transform " /><meta http-equiv="X-UA-Compatible" content="IE=EmulateIE7" /><meta http-equiv="Content-Type" content="text/html; charset=UTF-8" />
<meta name="description" content="蓬莱正殿压金鳌，红日初生碧海涛。闲著五门遥北望，柘黄新帕御床高。殿前传点各依班，召对西来八诏蛮。上得青花龙尾道，侧身偷觑正南山。龙烟日暖紫瞳瞳，宣政门当玉殿风。五刻阁前卿相出，下帘" />
<script type="text/javascript">
        if (navigator.userAgent.match(/Android/i)) {
            window.location.href = "http://m.gushiwen.org/view_16154.aspx";
        }
        else if ((navigator.userAgent.indexOf('iPhone') != -1) || (navigator.userAgent.indexOf('iPod') != -1)) {
        window.location.href = "http://m.gushiwen.org/view_16154.aspx";
        }
    </script>
<link href="/css/skin20150821.css" rel="stylesheet" type="text/css" />
<script>
var _hmt = _hmt || [];
(function() {
  var hm = document.createElement("script");
  hm.src = "//hm.baidu.com/hm.js?04660099568f561a75456483228a9516";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
<title>
宫词一百首原文、翻译及赏析_王建古诗_古诗文网
</title></head>
<body onclick="closeshowBos()">
<div class="main1">
<div class="cont">
<div class="left">
<a href="http://www.gushiwen.org/"><img src="/img/www.gushiwen.org.jpg" alt="古诗文网" width="260" height="56" /></a>
</div>
<div class="right">
<div class="son1">
<a style="margin-left:0px;" href="/type.aspx">诗文</a>
<img src="/img/mian1line.jpg" width="1" height="32" alt=""/>
<a href="/mingju/">名句</a>
<img src="/img/mian1line.jpg" width="1" height="32" alt=""/>
<a href="/guwen/">典籍</a>
<img src="/img/mian1line.jpg" width="1" height="32" alt=""/>
<a href="/authors/">作者</a>
<img src="/img/mian1line.jpg" width="1" height="32" alt=""/>
<a href="http://shige.laiyo.com/yc/" target="_blank">原创</a>
<img src="/img/mian1line.jpg" width="1" height="32" alt=""/>
<a href="/randShow.aspx?id=2141d741f6" rel="nofollow">随便看看</a>
<img src="/img/mian1line.jpg" width="1" height="32" alt=""/>
<a href="/user/collect.aspx" rel="nofollow">我的收藏</a>
<img src="/img/mian1line.jpg" width="1" height="32" alt=""/>
<a href="/app/" target="_blank">app下载</a>
</div>
<div class="son2">
<form action="/search.aspx" onsubmit="return selectSearch()" contentType="text/html; charset=utf-8">
<input style="height:28px; line-height:28px; border:1px solid #9C9D7B; background-color:#FBFAF6; float:left; padding-left:10px; width:530px;" onkeydown="noajaxkeyUp()" onfocus="setInterval('showBos()',1000)" id="txtKey" name="value" type="text" value="" maxlength="40" autocomplete="off" />
<input style="float:left; height:32px; width:56px;border:0px; background-image:url(/img/submitdoc.png); margin-top:0px; margin-left:0px; cursor:pointer;" type="submit" value="搜索" />
<input id="b" style="display:none;" type="text" />
</form>
</div>
<div id="box"></div>
</div>
</div>
</div>
<div class="main2">
<div class="cont">
<a href="/type.aspx?p=1&c=%e5%85%88%e7%a7%a6">先秦</a>
<a href="/type.aspx?p=1&c=%e4%b8%a4%e6%b1%89">两汉</a>
<a href="/type.aspx?p=1&c=%e9%ad%8f%e6%99%8b">魏晋</a>
<a href="/type.aspx?p=1&c=%e5%8d%97%e5%8c%97%e6%9c%9d">南北朝</a>
<a href="/type.aspx?p=1&c=%e9%9a%8b%e4%bb%a3">隋代</a>
<a href="/type.aspx?p=1&c=%e5%94%90%e4%bb%a3">唐代</a>
<a href="/type.aspx?p=1&c=%e4%ba%94%e4%bb%a3">五代</a>
<a href="/type.aspx?p=1&c=%e5%ae%8b%e4%bb%a3">宋代</a>
<a href="/type.aspx?p=1&c=%e9%87%91%e6%9c%9d">金朝</a>
<a href="/type.aspx?p=1&c=%e5%85%83%e4%bb%a3">元代</a>
<a href="/type.aspx?p=1&c=%e6%98%8e%e4%bb%a3">明代</a>
<a href="/type.aspx?p=1&c=%e6%b8%85%e4%bb%a3">清代</a>
</div>
</div>
<div class="main3">
<div class="shileft">
<div class="son1">
<h1>宫词一百首</h1>
</div>
<div class="son2">
<div class="yizhu">
</div>
<p style="margin:0px; font-size:12px;line-height:160%;"><span style="line-height:160%;">朝代：</span>唐代</p>
<p style="margin:0px; font-size:12px;line-height:160%;"><span style="line-height:160%;">作者：</span><a href="/author_482.aspx" target="_blank">王建</a></p>
<p style="margin:0px; font-size:12px;line-height:160%;"><span style="line-height:160%;">原文：</span></p>
<div class="cont" id="cont">
<p>蓬莱正殿压金鳌，红日初生碧海涛。闲著五门遥北望，柘黄新帕御床高。</p>
<p>殿前传点各依班，召对西来八诏蛮。上得青花龙尾道，侧身偷觑正南山。</p>
<p>龙烟日暖紫瞳瞳，宣政门当玉殿风。五刻阁前卿相出，下帘声在半天中。</p>
<p>白玉窗前起草臣，樱桃初赤赐尝新。殿头传语金阶远，只进词来谢圣人。</p>
<p>内人对御叠花笺，绣坐移来玉案边。红蜡烛前呈草本，平明舁出阁门宣。</p>
<p>千牛仗下放朝初，玉案傍边立起居。每日进来金凤纸，殿头无事不多书。</p>
<p>延英引对碧衣郎，江砚宣毫各别床。天子下帘亲考试，宫人手里过茶汤。</p>
<p>未明开著九重关，金画黄龙五色幡。直到银台排仗合，圣人三殿对西番。</p>
<p>少年天子重边功，亲到凌烟画阁中。教觅勋臣写图本，长将殿里作屏风。</p>
<p>丹凤楼门把火开，五云金辂下天来。阶前走马人宣尉，天子南郊一宿回。</p>
<p>楼前立仗看宣赦，万岁声长拜舞齐。日照彩盘高百尺，飞仙争上取金鸡。</p>
<p>集贤殿里图书满，点勘头边御印同。真迹进来依数字，别收锁在玉函中。</p>
<p>秘殿清斋刻漏长，紫微宫女夜焚香。拜陵日近公卿发，卤簿分头入太常。</p>
<p>新调白马怕鞭声，供奉骑来绕殿行。为报诸王侵早入，隔门催进打球名。</p>
<p>对御难争第一筹，殿前不打背身球。内人唱好龟兹急，天子鞘回过玉楼。</p>
<p>新衫一样殿头黄，银带排方獭尾长。总把玉鞭骑御马，绿鬃红额麝香香。</p>
<p>罗衫叶叶绣重重，金凤银鹅各一丛。每遍舞时分两向，太平万岁字当中。</p>
<p>鱼藻宫中锁翠娥，先皇行处不曾过。如今池底休铺锦，菱角鸡头积渐多。</p>
<p>殿前明日中和节，连夜琼林散舞衣。传报所司分蜡烛，监开金锁放入归。</p>
<p>五更三点索金车，尽放宫人出看花。仗下一时催立马，殿头先报内园家。</p>
<p>城东北面望云楼，半下珠帘半上钩。骑马行人长远过，恐防天子在楼头。</p>
<p>射生宫女宿红妆，把得新弓各自张。临上马时齐赐酒，男儿跪拜谢君王。</p>
<p>新秋白兔大于拳，红耳霜毛趁草眠。天子不教人射杀，玉鞭遮到马蹄前。</p>
<p>内鹰笼脱解红绦，斗胜争飞出手高。直上青云还却下，一双金爪掬花毛。</p>
<p>竞渡船头掉采旗，两边溅水湿罗衣。池东争向池西岸，先到先书上字归。</p>
<p>灯前飞入玉阶虫，未卧常闻半夜钟。看著中元斋日到，自盘金线绣真容。</p>
<p>红灯睡里唤春云，云上三更直宿分。金砌雨来行步滑，两人抬起隐花裙。</p>
<p>一时起立吹箫管，得宠人来满殿迎。整顿衣裳皆著却，舞头当拍第三声。</p>
<p>琵琶先抹六么头，小管丁宁侧调愁。半夜美人双唱起，一声声出凤凰楼。</p>
<p>春池日暖少风波，花里牵船水上歌。遥索剑南新样锦，东宫先钓得鱼多。</p>
<p>十三初学擘箜篌，弟子名中被点留。昨日教坊新进入，并房宫女与梳头。</p>
<p>红蛮杆拨贴胸前，移坐当头近御筵。用力独弹金殿响，凤凰飞下四条弦。</p>
<p>春风吹雨洒旗竿，得出深宫不怕寒。夸道自家能走马，团中横过觅人看。</p>
<p>粟金腰带象牙锥，散插红翎玉突枝。旋猎一边还引马，归来鸡兔绕鞍垂。</p>
<p>云驳花骢各试行，一般毛色一般缨。殿前来往重骑过，欲得君王别赐名。</p>
<p>每夜停灯熨御衣，银熏笼底火霏霏。遥听帐里君王觉，上直钟声始得归。</p>
<p>因吃樱桃病放归，三年著破旧罗衣。内中人识从来去，结得金花上贵妃。</p>
<p>欲迎天子看花去，下得金阶却悔行。恐见失恩人旧院，回来忆著五弦声。</p>
<p>往来旧院不堪修，近敕宣徽别起楼。闻有美人新进入，六宫未见一时愁。</p>
<p>自夸歌舞胜诸人，恨未承恩出内频。连夜宫中修别院，地衣帘额一时新。</p>
<p>闷来无处可思量，旋下金阶旋忆床。收得山丹红蕊粉，镜前洗却麝香黄。</p>
<p>蜂须蝉翅薄松松，浮动搔头似有风。一度出时抛一遍，金条零落满函中。</p>
<p>合暗报来门锁了，夜深应别唤笙歌。房房下著珠帘睡，月过金阶白露多。</p>
<p>御厨不食索时新，每见花开即苦春。白日卧多娇似病，隔帘教唤女医人。</p>
<p>丛丛洗手绕金盆，旋拭红巾入殿门。众里遥抛新摘子，在前收得便承恩。</p>
<p>御池水色春来好，处处分流白玉渠。密奏君王知入月，唤人相伴洗裙裾。</p>
<p>移来女乐部头边，新赐花檀木五弦。缏得红罗手帕子，中心细画一双蝉。</p>
<p>新晴草色绿温暾，山雪初消渐出浑。今日踏青归校晚，传声留著望春门。</p>
<p>两楼相换珠帘额，中尉明朝设内家。一样金盘五千面，红酥点出牡丹花。</p>
<p>尽送春来出内家，记巡传把一枝花。散时各自烧红烛，相逐行归不上车。</p>
<p>家常爱著旧衣裳，空插红梳不作妆。忽地下阶裙带解，非时应得见君王。</p>
<p>别敕教歌不出房，一声一遍奏君王。再三博士留残拍，索向宣徽作彻章。</p>
<p>行中第一争先舞，博士傍边亦被欺。忽觉管弦偷破拍，急翻罗袖不教知。</p>
<p>私缝黄帔舍钗梳，欲得金仙观里居。近被君王知识字，收来案上检文书。</p>
<p>月冷江清近猎时，玉阶金瓦雪澌澌。浴堂门外抄名入，公主家人谢面脂。</p>
<p>未承恩泽一家愁，乍到宫中忆外头。求守管弦声款逐，侧商调里唱伊州。</p>
<p>东风泼火雨新休，舁尽春泥扫雪沟。走马犊车当御路，汉阳宫主进鸡球。</p>
<p>风帘水阁压芙蓉，四面钩栏在水中。避热不归金殿宿，秋河织女夜妆红。</p>
<p>圣人生日明朝是，私地教人属内监。自写金花红榜子，前头先进凤凰衫。</p>
<p>避暑昭阳不掷卢，井边含水喷鸦雏。内中数日无呼唤，拓得滕王蛱蝶图。</p>
<p>内宴初秋入二更，殿前灯火一天明。中宫传旨音声散，诸院门开触处行。</p>
<p>玉蝉金雀三层插，翠髻高丛绿鬓虚。舞处春风吹落地，归来别赐一头梳。</p>
<p>树叶初成鸟护窠，石榴花里笑声多。众中遗却金钗子，拾得从他要赎么。</p>
<p>小殿初成粉未乾，贵妃姊妹自来看。为逢好日先移入，续向街西索牡丹。</p>
<p>内人相续报花开，准拟君王便看来。逢着五弦琴绣袋，宜春院里按歌回。</p>
<p>巡吹慢遍不相和，暗数看谁曲校多。明日梨花园里见，先须逐得内家歌。</p>
<p>黄金合里盛红雪，重结香罗四出花。一一傍边书敕字，中官送与大臣家。</p>
<p>未明东上阁门开，排仗声从后殿来。阿监两边相对立，遥闻索马一时回。</p>
<p>宫人早起笑相呼，不识阶前扫地夫。乞与金钱争借问，外头还似此间无。</p>
<p>小随阿姊学吹笙，见好君王赐与名。夜拂玉床朝把镜，黄金殿外不教行。</p>
<p>日高殿里有香烟，万岁声长动九天。妃子院中初降诞，内人争乞洗儿钱。</p>
<p>宫花不共外花同，正月长生一半红。供御樱桃看守别，直无鸦鹊到园中。</p>
<p>殿前铺设两边楼，寒食宫人步打球。一半走来争跪拜，上棚先谢得头筹。</p>
<p>太仪前日暖房来，嘱向朝阳乞药栽。敕赐一窠红踯躅，谢恩未了奏花开。</p>
<p>御前新赐紫罗襦，步步金阶上软舆。宫局总来为喜乐，院中新拜内尚书。</p>
<p>鹦鹉谁教转舌关，内人手里养来奸。语多更觉承恩泽，数对君王忆陇山。</p>
<p>分朋闲坐赌樱桃，收却投壶玉腕劳。各把沈香双陆子，局中斗累阿谁高。</p>
<p>禁寺红楼内里通，笙歌引驾夹城东。裹头宫监堂前立，手把牙鞘竹弹弓。</p>
<p>春风院院落花堆，金锁生衣掣不开。更筑歌台起妆殿，明朝先进画图来。</p>
<p>舞来汗湿罗衣彻，楼上人扶下玉梯。归到院中重洗面，金花盆里泼银泥。</p>
<p>宿妆残粉未明天，总立昭阳花树边。寒食内人长白打，库中先散与金钱。</p>
<p>众中偏得君王笑，偷把金箱笔砚开。书破红蛮隔子上，旋推当直美人来。</p>
<p>教遍宫娥唱遍词，暗中头白没人知。楼中日日歌声好，不问从初学阿谁。</p>
<p>青楼小妇砑裙长，总被抄名入教坊。春设殿前多队舞，朋头各自请衣裳。</p>
<p>水中芹叶土中花，拾得还将避众家。总待别人般数尽，袖中拈出郁金芽。</p>
<p>玉箫改调筝移柱，催换红罗绣舞筵。未戴柘枝花帽子，两行宫监在帘前。</p>
<p>窗窗户户院相当，总有珠帘玳瑁床。虽道君王不来宿，帐中长是炷牙香。</p>
<p>雨入珠帘满殿凉，避风新出玉盆汤。内人恐要秋衣着，不住熏笼换好香。</p>
<p>金吾除夜进傩名，画袴朱衣四队行。院院烧灯如白日，沈香火底坐吹笙。</p>
<p>树头树底觅残红，一片西飞一片东。自是桃花贪结子，错教人恨五更风。</p>
<p>金殿当头紫阁重，仙人掌上玉芙蓉。太平天子朝迎日，五色云车驾六龙。</p>
<p>鸳鸯瓦上瞥然声，昼寝宫娥梦里惊。元是我王金弹子，海棠花下打流莺。</p>
<p>忽地金舆向月陂，内人接著便相随。却回龙武军前过，当处教开卧鸭池。</p>
<p>画作天河刻作牛，玉梭金镊采桥头。每年宫里穿针夜，敕赐诸亲乞巧楼。</p>
<p>春来睡困不梳头，懒逐君王苑北游。暂向玉花阶上坐，簸钱赢得两三筹。</p>
<p>步行送入长门里，不许来辞旧院花。只恐他时身到此，乞恩求赦放还家。</p>
<p>缣罗不著索轻容，对面教人染退红。衫子成来一遍出，明朝半片在园中。</p>
<p>弹棋玉指两参差，背局临虚斗著危。先打角头红子落，上三金字半边垂。</p>
<p>后宫宫女无多少，尽向园中笑一团。舞蝶落花相觅著，春风共语亦应难。</p>
<p>宛转黄金白柄长，青荷叶子画鸳鸯。把来不是呈新样，欲进微风到御床。</p>
<p>供御香方加减频，水沈山麝每回新。内中不许相传出，已被医家写与人。</p>
<p>药童食后送云浆，高殿无风扇少凉。每到日中重掠鬓，衩衣骑马绕宫廊。</p>
</div>
</div>
<div class="son3">
<div class="left">
<a href="/xiefanyi.aspx?shiID=16154" rel="nofollow"><img src="/img/fanyi.gif" alt="写翻译" width="11" height="11" /> 写翻译</a>
<a href="/xieshangxi.aspx?shiID=16154" rel="nofollow"><img style="margin-left:10px;" src="/img/shangxi.gif" alt="写赏析" width="11" height="11" /> 写赏析</a>
<a href="/jiucuo.aspx?u=view_16154.aspx" rel="nofollow" target="_blank"><img style="margin-left:10px;" src="/img/jiucuo.gif" alt="纠错" width="11" height="11" /> 纠错</a>
<a href="http://shige.laiyo.com/view_16154.aspx#yuanwen"><img style="margin-left:10px;" src="/img/quanping.png" alt="全屏" width="11" height="11" /> 全屏</a>
</div>
<div class="shoucang">
<iframe style="float:left; margin:0px;" width="70" height="30" frameborder="0" allowtransparency="true" marginwidth="0" marginheight="0" scrolling="no" border="0" src="/shiwen/like.aspx?id=16154&from=http://so.gushiwen.org/view.aspx?id=16154"></iframe>
</div>
<div class="center">
<span>评分：</span>
</div>
<div onmouseout="xingout(16154)" class="right">
<img id="xing1" onmouseover="xing1ok()" onclick="xing1add(16154)" src="/img/xingno.jpg" alt="很差"width="15" height="16" />
<img id="xing2" onmouseover="xing2ok()" onclick="xing2add(16154)" src="/img/xingno.jpg" alt="较差" width="15" height="16" />
<img id="xing3" onmouseover="xing3ok()" onclick="xing3add(16154)" src="/img/xingno.jpg" alt="还行" width="15" height="16" />
<img id="xing4" onmouseover="xing4ok()" onclick="xing4add(16154)" src="/img/xingno.jpg" alt="推荐" width="15" height="16" />
<img id="xing5" onmouseover="xing5ok()" onclick="xing5add(16154)" src="/img/xingno.jpg" alt="力荐" width="15" height="16" />
<span id="span1" style="display:none;">很差</span><span id="span2" style="display:none;">较差</span><span id="span3" style="display:none;">还行</span><span id="span4" style="display:none;">推荐</span><span id="span5" style="display:none">力荐</span>
</div>
</div>
<div style="margin-top:30px;" class="son4">
<h2><span>参考赏析</span></h2>
<a href="/xieshangxi.aspx?shiID=16154" rel="nofollow"><img src="/img/shangxi.gif" alt="写赏析" width="11" height="11" /> 写赏析</a>
</div>
<div class="son5" id="shangxiShort23789">
<p><a href="/shangxi_23789.aspx"><u>选析</u></a></p>
<p style="margin-top:5px;">王建《宫词一百首》以白描见长，语言平易清新。其中第九十首“树头树底觅残红”是较有代表性的、脍炙人口的一首。此诗近于口语，并适当运用重叠修辞，念来琅琅上口，具有民歌风调。尤其因为在明快中见委曲，于流利中寓顿挫，便成为宫词中百里挑一的佳作。诗一开始就展开具体形象的画面：宫中，一个暮春的清晨，宫女徘徊于桃<a style="color:#8D9B82;" title="展开" href="javascript:showSon5SX(23789)">▼</a></p>
</div>
<div class="son52" id="shangxi23789"></div>
<div style="margin-top:30px;" class="son4">
<h2><span>作者介绍</span></h2>
</div>
<div class="son5" style="overflow:auto;">
<div style=" clear:both; margin-bottom:10px;"><a href="/author_482.aspx" target="_blank"><u>王建</u></a></div>
<a href="/author_482.aspx" target="_blank"><img style="float:left; margin-right:10px;" src="http://img.gushiwen.org/authorImg/wangjian.jpg" width="70" height="100" alt="王建" /></a>
王建(约767年—约830年)：字仲初，生于颍川(今河南许昌)，唐朝诗人。其著作，《新唐书&#183;艺文志》、《郡斋读书志》、《直斋书录解题》等皆作10卷，《崇文总目》作2卷。<a title="查看全文" href="/author_482.aspx" target="_blank">...</a>
</div>
<div style="margin-top:30px; width:640px; float:left;" class="son4">
<h2><span>来哟笑话</span></h2>
</div>
<div class="son5" style="overflow:auto;">
<p><a target="_blank" href="http://joke.laiyo.com/view_100945.aspx"><u>如今梦想实现一半了</u></a></p>
<p style="margin-top:5px;">看到马云还差3亿就赶超李嘉诚成为亚洲首富，心里咯噔一下，赶紧上网查了一下自己的排名，基本没受影响，排名还保持在14亿名左右，这下我放心了！其实我也是有梦想的人，从小梦想自己有天带着墨镜开着兰博基尼回家乡逛逛，经过20年努力，如今梦想实现一半了，已经拥有了自己的墨镜，只差跑车了。<a title="查看全文" href="http://joke.laiyo.com/view_100945.aspx" target="_blank">...</a></p>
</div>
<div style="height:auto; width:640px; clear:both; margin-top:10px;overflow:hidden; float:left; ">
<script async src="//pagead2.googlesyndication.com/pagead/js/adsbygoogle.js"></script>
<ins class="adsbygoogle" style="display:inline-block;width:640px;height:60px" data-ad-client="ca-pub-7896617197032986" data-ad-slot="8522931561"></ins>
<script>
(adsbygoogle = window.adsbygoogle || []).push({});
</script>
</div>
</div>
<div class="right">
<div class="sontitle" style=" border-bottom:0px; height:20px; line-height:20px;">
猜您喜欢的诗文：
</div>
<div class="shisonconttag">
<a href="/type.aspx?p=1&t=%e5%a5%b3%e5%ad%90">女子</a>
<a href="/type.aspx?p=1&t=%e5%ae%ab%e6%80%a8">宫怨</a>
</div>
<div style="clear:both; padding-bottom:10px; border-bottom:1px solid #E0DEDE; height:auto; width:336px; float:left;">
<script type="text/javascript" src="http://bai3.gushiwen.org/ax3a1dce96ffcdfe30db1c7182f5b030fa46ead4133eec7fed0d36.js"></script>
</div>
<div style="height:10px; width:336px; overflow:hidden;"></div>
<div class="shisoncont" style="background-color:#ebead9; width:336px; height:34px; line-height:34px;">
<a style="color:#0F0F0F;height:34px; line-height:34px; margin-left:5px;" href="http://juzi.laiyo.com/view_458273.aspx" target="_blank">也曾鲜衣怒马少年时，一夜忘尽长安花</a>
</div>
<div style=" margin-top:10px; clear:both; padding-top:10px; border-top:1px solid #E0DEDE; height:280px; float:left; ">
<script async src="//pagead2.googlesyndication.com/pagead/js/adsbygoogle.js"></script>
<ins class="adsbygoogle" style="display:inline-block;width:336px;height:280px" data-ad-client="ca-pub-7896617197032986" data-ad-slot="8241301768"></ins>
<script>
(adsbygoogle = window.adsbygoogle || []).push({});
</script>
</div>
</div>
</div>
<script src="/js/xing.js" type="text/javascript"></script>
<div style="height:20px; clear:both;"></div>
<div class="main4">
© 2017 <a href="http://www.gushiwen.org/">古诗文网</a> | <a href="/type.aspx?p=1&x=%e8%af%97">诗</a> <a href="/type.aspx?p=1&x=%e8%af%8d">词</a> <a href="/type.aspx?p=1&x=%e8%af%97">曲</a> <a href="/type.aspx?p=1&x=%e6%96%87%e8%a8%80%e6%96%87">文言文</a> | <a href="/mingju/">名句</a> | <a href="/guwen/">典籍</a> | <a href="/randShow.aspx?id=b4265cb79d" rel="nofollow">随便看看</a> | <a href="/jiucuo.aspx?u=" target="_blank" rel="nofollow">纠错</a>
</div>
<script src="/js/skin20151027.js" type="text/javascript"></script>
</body>
</html>
