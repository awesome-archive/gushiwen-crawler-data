句
唐代
贯休
今日再三难更识，谶辞唯道待钱来。（周宝莅丹阳，州人
有事，辄云待钱来，后果以钱镠代之。此上钱镠句也）
雁荡经行云漠漠，龙湫宴坐雨濛濛。（雁荡山今有经行台、
宴坐峰，皆以休得名）
刻成筝柱雁相挨。
黄昏风雨黑如磐，别我不知何处去。（《侠客》，
见《剑侠传》）
郭尚父休夸塞北，裴中令莫说淮西。（《野客丛谈》）
万计交人买，华轩保惜深。（《牡丹》，《吟窗杂录》）
如何忠为主，至竟不封侯。（《即边将》）
但看千骑去，知有几人归。
一生不蓄买田钱，华屋何心亦偶然。客至多逢僧在坐，
钓归惟许鹤随船。（《锦绣万花谷》）
家为买琴添旧价，厨因养鹤减晨炊。（同上）
粘粉为题栖凤竹，带香因洗落花泉。（同上）
