高阳池送朱二
唐代
孟浩然
当昔襄阳雄盛时，山公常醉习家池。
池边钓女日相随，妆成照影竟来窥。
澄波澹澹芙蓉发，绿岸参参杨柳垂。
一朝物变人亦非，四面荒凉人住稀。
意气豪华何处在，空余草露湿罗衣。
此地朝来饯行者，翻向此中牧征马。
征马分飞日渐斜，见此空为人所嗟。
殷勤为访桃源路，予亦归来松子家。
