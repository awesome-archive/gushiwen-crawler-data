二风诗。乱风诗五篇。至惑
唐代
元结
（古有惑王，用奸臣以虐外，宠妖女以乱内，内外用乱，
至于崩亡，故为《至惑》之诗二章六韵二十句）
贤圣为上兮，必俭约戒身，鉴察化人，所以保福也。
如何不思，荒恣是为？上下隔塞，人神怨奰；
敖恶无厌，不畏颠坠。
圣贤为上兮，必用贤正，黜奸佞之臣，所以长久也。
如何反是，以为乱矣？宠邪信惑，近佞好谀；废嫡立庶，
忍为祸谟。
