
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head><meta http-equiv="Cache-Control" content="no-siteapp" /><meta http-equiv="Cache-Control" content="no-transform " /><meta http-equiv="X-UA-Compatible" content="IE=EmulateIE7" /><meta http-equiv="Content-Type" content="text/html; charset=UTF-8" />
<meta name="description" content="天地果无初乎？吾不得而知之也。生人果有初乎？吾不得而知之也。然则孰为近？曰：有初为近。孰明之？由封建而明之也。彼封建者，更古圣王尧、舜、禹、汤、文、武而莫能去之。盖非不欲去之也，势" />
<script type="text/javascript">
        if (navigator.userAgent.match(/Android/i)) {
            window.location.href = "http://m.gushiwen.org/view_73211.aspx";
        }
        else if ((navigator.userAgent.indexOf('iPhone') != -1) || (navigator.userAgent.indexOf('iPod') != -1)) {
        window.location.href = "http://m.gushiwen.org/view_73211.aspx";
        }
    </script>
<link href="/css/skin20150821.css" rel="stylesheet" type="text/css" />
<script>
var _hmt = _hmt || [];
(function() {
  var hm = document.createElement("script");
  hm.src = "//hm.baidu.com/hm.js?04660099568f561a75456483228a9516";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
<title>
封建论原文、翻译及赏析_柳宗元文言文_古诗文网
</title></head>
<body onclick="closeshowBos()">
<div class="main1">
<div class="cont">
<div class="left">
<a href="http://www.gushiwen.org/"><img src="/img/www.gushiwen.org.jpg" alt="古诗文网" width="260" height="56" /></a>
</div>
<div class="right">
<div class="son1">
<a style="margin-left:0px;" href="/type.aspx">诗文</a>
<img src="/img/mian1line.jpg" width="1" height="32" alt=""/>
<a href="/mingju/">名句</a>
<img src="/img/mian1line.jpg" width="1" height="32" alt=""/>
<a href="/guwen/">典籍</a>
<img src="/img/mian1line.jpg" width="1" height="32" alt=""/>
<a href="/authors/">作者</a>
<img src="/img/mian1line.jpg" width="1" height="32" alt=""/>
<a href="http://shige.laiyo.com/yc/" target="_blank">原创</a>
<img src="/img/mian1line.jpg" width="1" height="32" alt=""/>
<a href="/randShow.aspx?id=ae4d5b6b50" rel="nofollow">随便看看</a>
<img src="/img/mian1line.jpg" width="1" height="32" alt=""/>
<a href="/user/collect.aspx" rel="nofollow">我的收藏</a>
<img src="/img/mian1line.jpg" width="1" height="32" alt=""/>
<a href="/app/" target="_blank">app下载</a>
</div>
<div class="son2">
<form action="/search.aspx" onsubmit="return selectSearch()" contentType="text/html; charset=utf-8">
<input style="height:28px; line-height:28px; border:1px solid #9C9D7B; background-color:#FBFAF6; float:left; padding-left:10px; width:530px;" onkeydown="noajaxkeyUp()" onfocus="setInterval('showBos()',1000)" id="txtKey" name="value" type="text" value="" maxlength="40" autocomplete="off" />
<input style="float:left; height:32px; width:56px;border:0px; background-image:url(/img/submitdoc.png); margin-top:0px; margin-left:0px; cursor:pointer;" type="submit" value="搜索" />
<input id="b" style="display:none;" type="text" />
</form>
</div>
<div id="box"></div>
</div>
</div>
</div>
<div class="main2">
<div class="cont">
<a href="/type.aspx?p=1&c=%e5%85%88%e7%a7%a6">先秦</a>
<a href="/type.aspx?p=1&c=%e4%b8%a4%e6%b1%89">两汉</a>
<a href="/type.aspx?p=1&c=%e9%ad%8f%e6%99%8b">魏晋</a>
<a href="/type.aspx?p=1&c=%e5%8d%97%e5%8c%97%e6%9c%9d">南北朝</a>
<a href="/type.aspx?p=1&c=%e9%9a%8b%e4%bb%a3">隋代</a>
<a href="/type.aspx?p=1&c=%e5%94%90%e4%bb%a3">唐代</a>
<a href="/type.aspx?p=1&c=%e4%ba%94%e4%bb%a3">五代</a>
<a href="/type.aspx?p=1&c=%e5%ae%8b%e4%bb%a3">宋代</a>
<a href="/type.aspx?p=1&c=%e9%87%91%e6%9c%9d">金朝</a>
<a href="/type.aspx?p=1&c=%e5%85%83%e4%bb%a3">元代</a>
<a href="/type.aspx?p=1&c=%e6%98%8e%e4%bb%a3">明代</a>
<a href="/type.aspx?p=1&c=%e6%b8%85%e4%bb%a3">清代</a>
</div>
</div>
<div class="main3">
<div class="shileft">
<div class="son1">
<h1>封建论</h1>
</div>
<div class="son2">
<div class="yizhu">
</div>
<p style="margin:0px; font-size:12px;line-height:160%;"><span style="line-height:160%;">朝代：</span>唐代</p>
<p style="margin:0px; font-size:12px;line-height:160%;"><span style="line-height:160%;">作者：</span><a href="/author_646.aspx" target="_blank">柳宗元</a></p>
<p style="margin:0px; font-size:12px;line-height:160%;"><span style="line-height:160%;">原文：</span></p>
<div class="cont" id="cont">
<p>　　天地果无初乎？吾不得而知之也。生人果有初乎？吾不得而知之也。然则孰为近？曰：有初为近。孰明之？由封建而明之也。彼封建者，更古圣王尧、舜、禹、汤、文、武而莫能去之。盖非不欲去之也，势不可也。势之来，其生人之初乎？不初，无以有封建。封建，非圣人意也。</p>
<p>　　彼其初与万物皆生，草木榛榛，鹿豕狉狉，人不能搏噬，而且无毛羽，莫克自奉自卫。荀卿有言：“必将假物以为用者也。”夫假物者必争，争而不已，必就其能断曲直者而听命焉。其智而明者，所伏必众，告之以直而不改，必痛之而后畏，由是君长刑政生焉。故近者聚而为群，群之分，其争必大，大而后有兵有德。又有大者，众群之长又就而听命焉，以安其属。于是有诸侯之列，则其争又有大者焉。德又大者，诸侯之列又就而听命焉，以安其封。于是有方伯、连帅之类，则其争又有大者焉。德又大者，方伯、连帅之类又就而听命焉，以安其人，然后天下会于一。是故有里胥而后有县大夫，有县大夫而后有诸侯，有诸侯而后有方伯、连帅，有方伯、连帅而后有天子。自天子至于里胥，其德在人者死，必求其嗣而奉之。故封建非圣人意也，势也。</p>
<p>　　夫尧、舜、禹、汤之事远矣，及有周而甚详。周有天下，裂土田而瓜分之，设五等，邦群后。布履星罗，四周于天下，轮运而辐集；合为朝觐会同，离为守臣扞城。然而降于夷王，害礼伤尊，下堂而迎觐者。历于宣王，挟中兴复古之德，雄南征北伐之威，卒不能定鲁侯之嗣。陵夷迄于幽、厉，王室东徙，而自列为诸侯。厥后问鼎之轻重者有之，射王中肩者有之，伐凡伯、诛苌弘者有之，天下乖戾，无君君之心。余以为周之丧久矣，徒建空名于公侯之上耳。得非诸侯之盛强，末大不掉之咎欤？遂判为十二，合为七国，威分于陪臣之邦，国殄于后封之秦，则周之败端，其在乎此矣。</p>
<p>　　秦有天下，裂都会而为之郡邑，废侯卫而为之守宰，据天下之雄图，都六合之上游，摄制四海，运于掌握之内，此其所以为得也。不数载而天下大坏，其有由矣：亟役万人，暴其威刑，竭其货贿，负锄梃谪戍之徒，圜视而合从，大呼而成群，时则有叛人而无叛吏，人怨于下而吏畏于上，天下相合，杀守劫令而并起。咎在人怨，非郡邑之制失也。</p>
<p>　　汉有天下，矫秦之枉，徇周之制，剖海内而立宗子，封功臣。数年之间，奔命扶伤之不暇，困平城，病流矢，陵迟不救者三代。后乃谋臣献画，而离削自守矣。然而封建之始，郡国居半，时则有叛国而无叛郡，秦制之得亦以明矣。继汉而帝者，虽百代可知也。</p>
<p>　　唐兴，制州邑，立守宰，此其所以为宜也。然犹桀猾时起，虐害方域者，失不在于州而在于兵，时则有叛将而无叛州。州县之设，固不可革也。</p>
<p>　　或者曰：“封建者，必私其土，子其人，适其俗，修其理，施化易也。守宰者，苟其心，思迁其秩而已，何能理乎？”余又非之。</p>
<p>　　周之事迹，断可见矣：列侯骄盈，黩货事戎，大凡乱国多，理国寡，侯伯不得变其政，天子不得变其君，私土子人者，百不有一。失在于制，不在于政，周事然也。</p>
<p>　　秦之事迹，亦断可见矣：有理人之制，而不委郡邑，是矣。有理人之臣，而不使守宰，是矣。郡邑不得正其制，守宰不得行其理。酷刑苦役，而万人侧目。失在于政，不在于制，秦事然也。</p>
<p>　　汉兴，天子之政行于郡，不行于国，制其守宰，不制其侯王。侯王虽乱，不可变也，国人虽病，不可除也；及夫大逆不道，然后掩捕而迁之，勒兵而夷之耳。大逆未彰，奸利浚财，怙势作威，大刻于民者，无如之何，及夫郡邑，可谓理且安矣。何以言之？且汉知孟舒于田叔，得魏尚于冯唐，闻黄霸之明审，睹汲黯之简靖，拜之可也，复其位可也，卧而委之以辑一方可也。有罪得以黜，有能得以赏。朝拜而不道，夕斥之矣；夕受而不法，朝斥之矣。设使汉室尽城邑而侯王之，纵令其乱人，戚之而已。孟舒、魏尚之术莫得而施，黄霸、汲黯之化莫得而行；明谴而导之，拜受而退已违矣；下令而削之，缔交合从之谋周于同列，则相顾裂眦，勃然而起；幸而不起，则削其半，削其半，民犹瘁矣，曷若举而移之以全其人乎？汉事然也。</p>
<p>　　今国家尽制郡邑，连置守宰，其不可变也固矣。善制兵，谨择守，则理平矣。</p>
<p>　　或者又曰：“夏、商、周、汉封建而延，秦郡邑而促。”尤非所谓知理者也。</p>
<p>　　魏之承汉也，封爵犹建；晋之承魏也，因循不革；而二姓陵替，不闻延祚。今矫而变之，垂二百祀，大业弥固，何系于诸侯哉？</p>
<p>　　或者又以为：“殷、周，圣王也，而不革其制，固不当复议也。”是大不然。</p>
<p>　　夫殷、周之不革者，是不得已也。盖以诸侯归殷者三千焉，资以黜夏，汤不得而废；归周者八百焉，资以胜殷，武王不得而易。徇之以为安，仍之以为俗，汤、武之所不得已也。夫不得已，非公之大者也，私其力于己也，私其卫于子孙也。秦之所以革之者，其为制，公之大者也；其情，私也，私其一己之威也，私其尽臣畜于我也。然而公天下之端自秦始。</p>
<p>　　夫天下之道，理安斯得人者也。使贤者居上，不肖者居下，而后可以理安。今夫封建者，继世而理；继世而理者，上果贤乎，下果不肖乎？则生人之理乱未可知也。将欲利其社稷以一其人之视听，则又有世大夫世食禄邑，以尽其封略，圣贤生于其时，亦无以立于天下，封建者为之也。岂圣人之制使至于是乎？吾固曰：“非圣人之意也，势也。”</p>
</div>
</div>
<div class="son3">
<div class="left">
<a href="/xiefanyi.aspx?shiID=73211" rel="nofollow"><img src="/img/fanyi.gif" alt="写翻译" width="11" height="11" /> 写翻译</a>
<a href="/xieshangxi.aspx?shiID=73211" rel="nofollow"><img style="margin-left:10px;" src="/img/shangxi.gif" alt="写赏析" width="11" height="11" /> 写赏析</a>
<a href="/jiucuo.aspx?u=view_73211.aspx" rel="nofollow" target="_blank"><img style="margin-left:10px;" src="/img/jiucuo.gif" alt="纠错" width="11" height="11" /> 纠错</a>
<a href="http://shige.laiyo.com/view_73211.aspx#yuanwen"><img style="margin-left:10px;" src="/img/quanping.png" alt="全屏" width="11" height="11" /> 全屏</a>
</div>
<div class="shoucang">
<iframe style="float:left; margin:0px;" width="70" height="30" frameborder="0" allowtransparency="true" marginwidth="0" marginheight="0" scrolling="no" border="0" src="/shiwen/like.aspx?id=73211&from=http://so.gushiwen.org/view.aspx?id=73211"></iframe>
</div>
<div class="center">
<span>评分：</span>
</div>
<div onmouseout="xingout(73211)" class="right">
<img id="xing1" onmouseover="xing1ok()" onclick="xing1add(73211)" src="/img/xingno.jpg" alt="很差"width="15" height="16" />
<img id="xing2" onmouseover="xing2ok()" onclick="xing2add(73211)" src="/img/xingno.jpg" alt="较差" width="15" height="16" />
<img id="xing3" onmouseover="xing3ok()" onclick="xing3add(73211)" src="/img/xingno.jpg" alt="还行" width="15" height="16" />
<img id="xing4" onmouseover="xing4ok()" onclick="xing4add(73211)" src="/img/xingno.jpg" alt="推荐" width="15" height="16" />
<img id="xing5" onmouseover="xing5ok()" onclick="xing5add(73211)" src="/img/xingno.jpg" alt="力荐" width="15" height="16" />
<span id="span1" style="display:none;">很差</span><span id="span2" style="display:none;">较差</span><span id="span3" style="display:none;">还行</span><span id="span4" style="display:none;">推荐</span><span id="span5" style="display:none">力荐</span>
</div>
</div>
<div class="son4">
<h2><span>参考翻译</span></h2>
<a href="/xiefanyi.aspx?shiID=73211" rel="nofollow"><img src="/img/fanyi.gif" alt="写翻译" width="11" height="11" /> 写翻译</a>
</div>
<div class="son5" id="fanyiShort46053">
<p><a href="/fanyi_46053.aspx"><u>译文</u></a></p>
<p style="margin-top:5px;">自然界果真没有原始阶段吗？我没法知道。人类果真有原始阶段吗？我也没法知道。那么，（有或没有原始阶段）哪种说法比较接近事实呢？我认为：有原始阶段这种说法比较接近事实。怎么知道这一点呢？从“封国土、建诸侯”的封建制就可以明白。那种封建制，经历了古代贤明的帝王唐尧、虞舜、夏禹、商汤、周文王和周武王，没有谁<a style="color:#8D9B82;" title="展开" href="javascript:showSon5FY(46053)">▼</a></p>
</div>
<div class="son52" id="fanyi46053"></div>
<div style="margin-top:30px;" class="son4">
<h2><span>作者介绍</span></h2>
</div>
<div class="son5" style="overflow:auto;">
<div style=" clear:both; margin-bottom:10px;"><a href="/author_646.aspx" target="_blank"><u>柳宗元</u></a></div>
<a href="/author_646.aspx" target="_blank"><img style="float:left; margin-right:10px;" src="http://img.gushiwen.org/authorImg/liuzongyuan.jpg" width="70" height="100" alt="柳宗元" /></a>
柳宗元（773年－819年），字子厚，唐代河东（今山西运城）人，杰出诗人、哲学家、儒学家乃至成就卓著的政治家，唐宋八大家之一。著名作品有《永州八记》等六百多篇文章，经后人辑为三十卷，名为《柳河东集》。因为他是河东人，人称柳河东，又因终于柳州刺史任上，又称柳柳州。柳宗元与韩愈同为中唐古文运动的领导人物，并称“韩柳”。在中国文化史上，其诗、文成就均极为杰出，可谓一时难分轩轾。<a title="查看全文" href="/author_646.aspx" target="_blank">...</a>
</div>
<div style="margin-top:30px; width:640px; float:left;" class="son4">
<h2><span>来哟笑话</span></h2>
</div>
<div class="son5" style="overflow:auto;">
<p><a target="_blank" href="http://joke.laiyo.com/view_103730.aspx"><u>最奢侈</u></a></p>
<p style="margin-top:5px;">A：我最奢侈是买了件LV包包，花了两万多。　　B：我最奢侈的是去迪拜旅游购物，花了十几万。　　C：我最奢侈的是养了个小三，花了几十万。　　D：我最奢侈的是在人民医院住了三个月。　　ABC：哥还是你奢侈！！！！膜拜！！<a title="查看全文" href="http://joke.laiyo.com/view_103730.aspx" target="_blank">...</a></p>
</div>
<div style="height:auto; width:640px; clear:both; margin-top:10px;overflow:hidden; float:left; ">
<script async src="//pagead2.googlesyndication.com/pagead/js/adsbygoogle.js"></script>
<ins class="adsbygoogle" style="display:inline-block;width:640px;height:60px" data-ad-client="ca-pub-7896617197032986" data-ad-slot="8522931561"></ins>
<script>
(adsbygoogle = window.adsbygoogle || []).push({});
</script>
</div>
</div>
<div class="right">
<div class="sontitle" style=" border-bottom:0px; height:20px; line-height:20px;">
猜您喜欢的诗文：
</div>
<div class="shisonconttag">
<a href="/type.aspx?p=1&t=%e8%ae%ba%e8%bf%b0">论述</a>
<a href="/type.aspx?p=1&t=%e6%94%bf%e6%b2%bb">政治</a>
</div>
<div style="clear:both; padding-bottom:10px; border-bottom:1px solid #E0DEDE; height:auto; width:336px; float:left;">
<script type="text/javascript" src="http://bai3.gushiwen.org/ax3a1dce96ffcdfe30db1c7182f5b030fa46ead4133eec7fed0d36.js"></script>
</div>
<div style="height:10px; width:336px; overflow:hidden;"></div>
<div class="shisoncont" style="background-color:#ebead9; width:336px; height:34px; line-height:34px;">
<a style="color:#0F0F0F;height:34px; line-height:34px; margin-left:5px;" href="http://juzi.laiyo.com/view_474708.aspx" target="_blank">空著我透骨髓相思病染，怎当他临去秋波那一转。</a>
</div>
<div style=" margin-top:10px; clear:both; padding-top:10px; border-top:1px solid #E0DEDE; height:280px; float:left; ">
<script async src="//pagead2.googlesyndication.com/pagead/js/adsbygoogle.js"></script>
<ins class="adsbygoogle" style="display:inline-block;width:336px;height:280px" data-ad-client="ca-pub-7896617197032986" data-ad-slot="8241301768"></ins>
<script>
(adsbygoogle = window.adsbygoogle || []).push({});
</script>
</div>
</div>
</div>
<script src="/js/xing.js" type="text/javascript"></script>
<div style="height:20px; clear:both;"></div>
<div class="main4">
© 2017 <a href="http://www.gushiwen.org/">古诗文网</a> | <a href="/type.aspx?p=1&x=%e8%af%97">诗</a> <a href="/type.aspx?p=1&x=%e8%af%8d">词</a> <a href="/type.aspx?p=1&x=%e8%af%97">曲</a> <a href="/type.aspx?p=1&x=%e6%96%87%e8%a8%80%e6%96%87">文言文</a> | <a href="/mingju/">名句</a> | <a href="/guwen/">典籍</a> | <a href="/randShow.aspx?id=c393d5b70f" rel="nofollow">随便看看</a> | <a href="/jiucuo.aspx?u=" target="_blank" rel="nofollow">纠错</a>
</div>
<script src="/js/skin20151027.js" type="text/javascript"></script>
</body>
</html>
