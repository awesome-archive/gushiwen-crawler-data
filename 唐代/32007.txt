句
唐代
段成式
高谈敬风鉴，古貌怯冰棱。（以下见《海录碎事》）
虱暴妨归梦，虫喧彻曙更。
梦里思甘露，言中惜惠灯。
新破毗昙义，相期卜夜论。（梦得句云云，因续成十韵）
随樵劫猿藏，隈石觑熊缘。（隐山书事，见《襄阳志》）
捽胡云彩落，疻面月痕消。（光风亭夜宴，妓有醉殴者）
掷履仙凫起，撦衣蝴蝶飘。羞中含薄怒，颦里带馀娇。
醒后犹攘臂，归时更折腰。狂夫自缨绝，眉势倩人描。
（题同上，见《纪事》）
不愿石郎戴笠，难甘玉女披衣。（《苦雨》）
