念奴娇（冬日赏菊次前韵）
宋代
姚述尧
霜风初过，正仙吏微吟，诗喉清咽。静对南山真赏处，秋后一亭花月。翠簇香裀，光摇金胜，玉女肌凝雪。花有黄白相间。寒城无伴，烂然还自奇绝。
况有凫＿朋来，拚金钱都罄，晚酣留客。应笑陶潜孤负了，多少傲霜余色。鲸饮方豪，龙吟未已，更著雕胡设。清欢无限，醉归犹记前说。
