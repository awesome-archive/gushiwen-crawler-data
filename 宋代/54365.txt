酒泉子
宋代
曹勋
霜护云低，竹外斜枝初璀璨，仙风吹堕玉钿新。度清芬。
叹寒冰艳了无尘。不占纷纷桃李径，一庭疏影冷摇春。月黄昏。朱希真常跋此词及谒金门“春待去”词云：读二词，洒然变俚耳之焰烟，还古风之丽则，宛转有余味也。盖治世安乐之音欤。恨无韩娥曼声长歌，以释予幽忧穷卮之疾。但诵数过，增老夫暮年之叹。
