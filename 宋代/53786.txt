水调歌头（壬寅十月二十四日饮少酒径醉拥案而寝。中夜酒醒次其韵作一篇）
宋代
吕渭老
心肝皆锦绣，落笔尽云烟。诗狂酒兴，要骑亦鲤上青天。织女回车相劳，指点虚无征路，翻动月明船。举手谢同辈，岂复念渔竿。
我平生，心正似，白云闲。衣冠污我，偶逢游戏到人间。常念孤云高妙，若作辘轳俯仰，谁复食君残。拜尘金谷辈，都是卧崇安。
