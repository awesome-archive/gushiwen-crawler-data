沁园春（戊午自寿）
宋代
吴潜
笑指颓龄，循环雌甲，卦数已圆。叹蜀公高洁，休官去岁，温以耆旧，入社今年。底事崎岖，苍颜白发，犹拥貔貅护海＿。君恩重，算何能报国，未许归田。
遥怜。宛句山前。正水涨溪肥系钓船。纵葵榴花闹，菖蒲酒美，都成客里，急似家边。寄语儿曹，若为翁寿，只把鸥盟列要坚。翁还祝。愿＿枪日静，禾罢禾亚云连。
