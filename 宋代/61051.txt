念奴娇（四和）
宋代
刘克庄
太丘晚节，把家事、一切传他谌纪。业已休休，又谁解露绶，会稽郡邸。张丈殷兄，阮生朱老，相与为唇齿。酒楼犹记，谪仙尝醉于此。
一二耆旧胎书，新来强健否，问年今几。谢传当时，却因个甚，抛了东山起。对局含＿温飞卿对局诗：“含＿见千里”，闻筝堕泪，围在愁城里。吾评晋士，不如归去来子渊明自称陶子。
