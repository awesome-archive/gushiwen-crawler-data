摸鱼儿
宋代
刘辰翁
待欲□、家山未得，方知名不如酒。丹砂便做金句漏，难遣鬓青似柳。试搔首。记移竹南塘，又是三年后。情怀非旧。叹少日相如，垆边老去，能赋上林否。
种兰处，赢得青青种韭。渊明中路相候。何须更待三三径，也自长拖衫袖。青袍皱。便持当金貂，赊取邻家有。小儿拍手。笑昨醉如泥，盟言止酒，何事醒来又。
