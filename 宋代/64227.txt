高阳台
宋代
张炎
榛中，故未有亦犹今之视昔之感，复叹葛岭贾相之故庐也。
古木迷鸦，虚堂起燕，欢游转眼惊心。南圃东窗，酸风扫尽芳尘。鬓貂飞入平原草，最可怜、浑是秋阴。夜沈沈。不信归魂，不到花深。
吹箫踏叶幽寻去，任船依断石，袖里寒云。老桂悬香，珊瑚碎击无声。故园已是愁如许，抚残碑、却又伤今。更关情。秋水人家，斜照西泠。
