贺新郎（实之用前韵为老者寿，戏答。）
宋代
刘克庄
身畔无丝缕。但从前、练裳练帨，做他家主。甲子一周加二纪，兔走乌飞几度。赛孔子、如来三五徐陵云：小如来五岁，多孔子三年。鹤发萧萧无可截，要一杯、留客惭陶母。门外草，欲迷路。
朗吟白雪阳春句。待夫君、骊驹不至，鹊声还误。老去聊攀莱子例，倒著斑衣戏舞。记田舍、火炉头语。肘后黄金腰下印，有高堂、未敢将身许。且扇枕，莫倚柱。
