鹧鸪天
宋代
向子諲
芗林居士卡筑清江，乃杨遵道光禄故居也。昔文安先生之所可，而竹木池馆，亦甚似之。其子孙与两苏、山谷从游。所谓百花洲者，因东坡而得名，尝为绝句以纪其事。后戏广其声，为是词云
莫问清江与洛阳。山林总是一般香。两家地占西南剩，可是前人例姓杨。
石作枕，醉为乡。藕花菱角满池塘。虽无中岛霓裳奏，独鹤随人意自长。
