贺新郎（陈退翁分教衡湘，将行，酒阑索词，漫成）
宋代
张鎡
桂隐传杯处。有风流、千岩韵胜，太丘遗绪。玉季金昆霄汉侣，平步鸾坡挥尘。莫便驾、飞帆烟渚。云动精神衡岳去，向君山、帝乐锵韶氵蒦。兰艺畹，吊湘楚。
南湖老矣无襟度。但尊前、踉蹡醉影，帽花颠仆。只恐清时专文教，犹贷阴山狂虏。卧锦帐、貔貅钲鼓。忠烈前勋赍万恨，望神都、魏阙奔狐兔。呼翠袖，为君舞。
