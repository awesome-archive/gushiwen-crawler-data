沁园春（自和）
宋代
李曾伯
一种孤＿，四出清芬，半秋始花。只些儿肌骨，才逾一芥，许多韵度，迥压群葩。得雨相催，随风所到，较七里山樊尤远些湖南名桂九里香。纷纷辈，笑渠侬桃李，徒竞春华。
试容老子婆娑。恍身在广寒仙子家。任殷勤唤酒，恣从君赏，徘徊待月，剩向人夸。我有家林，旧栽岩壑，得归去相延方是佳。姑先约，拚共横船玉，教堕巾纱。
