水调歌头（罢政东归，十八日晚抵西兴）
宋代
李光
晚渡呼舟疾，寒日正苍茫。西兴浦口云树，真个是吾乡。闻□原无空格，据律补蜗庐好在，小圃犹存松菊，三径未全荒。收拾桑榆景，蓑笠换金章。
珥金貂，拥珠履，在岩廊。回头万事何有，一枕梦黄粮。十载人间优患，赢得萧萧华发，清镜照星霜。醉倒休扶我，身世永相忘。
