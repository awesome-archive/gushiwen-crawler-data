好事近
宋代
黄公度
公尝贻书台官，欲著私史以谤时政。盖公之在泉幕也，尝有启贺李侍御文会云：“虽莫陪宾客后尘，为大厦之贺，固将续山林野史，记朝阳之鸣。”因是罢归。将离临安，作此词，所谓故园桃李，盖指二侍儿也。
湖上送残春，已负别时归约。好在故园桃李，为谁开谁落。
还家应是荔支天，浮蚁要人酌。莫把舞裙歌扇，便等闲抛却。
