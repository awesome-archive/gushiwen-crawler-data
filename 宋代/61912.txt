沁园春（乙卯初度和程都大韵）
宋代
李曾伯
雪山有缘，白首重来，信不偶然。怅怆凄未洗，平戎何策，英灵不绝，赖蜀多贤。耆旧二三，甲兵百万，力障狂澜回巨川。秋声静，共巍楼把酒，自足筹边。
何人为我笺天。焉用此客星留井躔。正柴桑栗里，稻肥蟹健，松江笠泽，莼美鲈鲜。百计求闲，一归未得，便得归闲能几年。持公赋，待后堂新唱，夸语彭宣。
