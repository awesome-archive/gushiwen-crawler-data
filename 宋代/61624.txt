暗香
宋代
吴潜
及歌酒其下，今荒矣。园乃欧公记、君谟书，古今称二绝。犹忆其词云：高甍巨桷，水光日影，动摇而下上，其宽间深靓，可以答远响而生清风，此前日之颓垣断堑而荒墟也。嘉时令节，州人士女，啸歌而管弦，此前日之晦冥风雨、＿鼯鸟兽之嗥音也。令人慨然。
澹然绝色。记故园月下，吹残龙笛。怅望楚云，日日归心大刀折。犹怕冰条冷蕊，轻点污、丹青凡笔。可怪底，屈子离骚，兰蕙独前席。
院宇，深更寂。正目断古邗，暮霭凝积。何郎旧梦，四十余年尚能忆。须索梅兄一笑，但矫首、层霄空碧。春在手、人在远，倩谁寄得。
