沁园春（丙辰归里和八窗叔韵）
宋代
李曾伯
万里戍边，八载去家，始遂一归。怅中年早历，虎头兵幕，平生屡建，豹尾神旗。乞得闲身，毋庸多议，感荷九重渊听知。当时事，似狂澜欲倒，孰障东之。
天教狂虏灰飞。更莫问儿郎存血衣。把雪裘霜帽，绝交楚徼，雨蓑风笠，投老吴矶江上有吴王矶，借用。径与松荒，人同鹤在，交友晓天星样稀。从今去，共麹生相约，愿乐清时。
