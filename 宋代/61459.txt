沁园春（庆叶镇·五月初八）
宋代
刘子寰
长寿真人，玉■琼裾，霞衣月裳。趁桃迎初度，千年方熟，蒲经端午，三日留春。兰杜绥旌，芙蓉搴盖，飞下清源云水乡。■烟雾，引天机织组，官样文章。
丁年璧水横翔。馀胜馥残膏沾四方。仰平生声望，九霄星斗，方来事业，万里风樯。经世规模，出尘丰骨，须合盛之白玉堂。轩腾去，看雍容槐棘，福艾耆庞。
