水调歌头（送蒋成父公顺）
宋代
魏了翁
风雪锢迁客，闭户紧蒙头。一声门外剥啄，客有从予游。直自离骚国里，行到林闾鹤山人，子云师屋畔，万里入双眸。世态随炎去，此意澹于秋。
感毕逋，怀秸鞠，咏夫不＿也，兴不皇将父母。寻师学道虽乐，吾母有离忧。岁晚巫云峡雨，春日楚烟湘月，诗思满归舟。来日重过我，应记火西流。韩退之云，欧阳詹舍父母之养，以来京师，虽有离忧，其志乐也。此语有碍，今反之。
