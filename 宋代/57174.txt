洞仙歌
宋代
赵长卿
有岩桂数亩，至秋日花开月满，携壶来赏，如到广寒宫殿，因赋此
广寒宫殿，不在人间世。分付天香与岩桂。向西风、摇曳处，数十里知闻，金翠里、别有出群标致。
东园盛事。五亩浓阴芘。必以诗书取荣贵。况一门，三秀才，未足钦崇，那更是、异姓同居兄弟。更细把、繁英祝＿娥，看禹浪飞腾，定应来岁。
