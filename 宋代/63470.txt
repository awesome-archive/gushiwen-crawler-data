摸鱼儿
宋代
刘辰翁
正何须、阳关肠断，吴姬苦劝人酒。中年怀抱萦萦处，看取伴烟和柳。柳摇首。笑飞到家山，已是酴醿后。留连话旧。同溪上儿童，颇曾见我，有此故人否。
相逢地，还忆今宵三韭本语，谓廿七也。青山只了迎候。东风自送归帆去，吹得乱红沾袖。暮云皱。听杜宇高高，啼向无何有。江花垂手。任春色重来，江花更好，难可少年又。大垂手、小垂手，舞名。
