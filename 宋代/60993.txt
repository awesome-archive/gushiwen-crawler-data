水调歌头
宋代
刘克庄
致。属先受制置使李公之辟，崔公始聘洪公舜俞入幕。后二十五年，奉使岭外，拜公祠象，俯仰今昔，辄和公所作水调歌头以寓悲慨云。
敕使竟空反，公不出梅关。当年玉座记忆，仄席问平安。羽扇尉佗城上，野服仙游阁下，辽鹤几时还。赖有蜀耆旧，健笔与书丹。
青油士，珠履客，各凋残。四方蹙蹙靡骋，独此尚宽闲。丞相祠堂何处，太傅石碑堕泪，木老瀑泉寒。往者不可作，置酒且登山。
