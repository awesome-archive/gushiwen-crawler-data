柳梢青
宋代
周密
藏双清图，奇悟入神，绝去笔墨畦径。卷尾补之自书柳梢青四词，辞语清丽，翰札遒劲，欣然有契于心。余因戏云：不知点胸老、放鹤翁同生一时，其清风雅韵，优劣当何如哉。翁噱曰：我知画而已，安与许事，君其问诸水滨。因次韵载名于后，庶异时开卷索笑，不为生客云。
约略春痕。吹香新句，照影清尊。洗尽时妆，效颦西子，不负东昏。
金沙旧事休论。尽消得、东风返魂。一段真清，风前孤驿，雪后前村。
