永遇乐（余方痛海上元夕之习，邓中甫适和易安词至，遂以其事吊之。）
宋代
刘辰翁
灯舫华星，崖山矴口，官军围处。璧月辉圆，银花焰短，春事遽如许。麟洲清浅，鳌山流播，愁似汨罗夜雨。还知道，良辰美景，当时邺下仙侣。
而今无奈，元正元夕，把似月朝十五。小庙看灯，团街转鼓，总似添恻楚。传柑袖冷，吹藜漏尽，又见岁来去岁去。空犹记，弓弯一句，似虞兮语。
