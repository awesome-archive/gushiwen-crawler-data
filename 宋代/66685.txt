鹧鸪天（家居日寿词）
宋代
邹应博
十月二十一日，吾母太淑人生日也。今年九十，仰荷乾坤垂佑，赐以福寿康宁，愿益加景覆，令其耳目聪明，手足便顺，五脏六腑，和气流通，常获平安之庆，子孙贤顺，寸禄足以供甘旨也。
诸佛林中女寿星。千祥百福产心田。喜归玉母初生地，满劝麻姑不老泉。
吾梦佛，半千员。一年一佛护庭萱。数过九十从头数，四百馀零一十年。
