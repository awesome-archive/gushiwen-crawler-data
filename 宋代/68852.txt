暗香（寿停云翁七十。其年，云山风有亭火后重建）
宋代
彭子翔
停云望极。问秀溪何似，英溪风月。劫火灰飞，又见雕檐照寒碧。何事归来归去，似熙载、江南江北。还又向、殊乡初度。故乡人，却为客。是则。家咫尺。不是有、莼羹鲈鳓堪忆。从心时节。消得山阴几双屐。莫把放翁笑我，又似忆、平泉花石。篱菊老，梅枝亚，不归怎得。|<山阴屐，忆平泉，皆放翁七十诗>|
