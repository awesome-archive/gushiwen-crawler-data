金缕曲（闻杜鹃）
宋代
刘辰翁
少日都门路。听长亭、青山落日，不如归去。十八年间来往断予往来秀城十七八年，自己巳夏归，又十六年矣，白首人间今古。又惊绝、五更一句。道是流离蜀天子，甚当初、一似吴儿语。臣再拜，泪如雨。
画堂客馆真无数。记画桥、黄竹歌声，桃花前度。风雨断魂苏季子，春梦家山何处。谁不愿、封侯万户。寂寞江上南轮四角，问长安、道上无人住。啼尽血，向谁诉。
