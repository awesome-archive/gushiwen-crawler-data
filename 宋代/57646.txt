水龙吟
宋代
辛弃疾
词，为赋水龙吟。芗林侍郎向公告老所居，高宗皇帝御书所赐名也，与盘园相并云
断崖千丈孤松，挂冠更在松高处。平生袖手，故应休矣，功名良苦。笑指儿曹，人间醉梦，莫嗔惊妆。问黄金余几，旁人欲说，田园计、君推去。
叹息芗林旧隐，对先生、竹窗松户。一花一草，一觞一咏，风流杖屦。野马尘埃，扶摇下视，苍然如许。恨当年、九老图中，忘却画、盘园路。
