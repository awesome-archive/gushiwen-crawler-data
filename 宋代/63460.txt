摸鱼儿（和柳山悟和尚与李同年嘉龙韵）
宋代
刘辰翁
渐无多、诗朋酒伴，东林复几人许。旧时船子西湖柳，词与东风尘土。重记否。那月月下旬，且避何人疏。当朝自负。甚堕髻愁眉，E06DEC64短后，一往似伧父。
当年事，伤心说庚开府。人生无百年虑。虎头燕颔人间肉，不是蜜翁翁做。今又古。是楚对凡亡，为是凡亡楚。朝朝暮暮。听画角楼头，呜咽未断，重数五更鼓。
