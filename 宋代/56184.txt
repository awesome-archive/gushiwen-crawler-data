满江红（始生之日，丘宗卿使君携具来为寿，坐中赋词，次韵谢之）
宋代
范成大
竹里行厨，来问讯、诸侯宾老。春满座、弹丝未遍，挥毫先了。云避仁风收雨脚，日随和气薰林表。向尊前、来访白髯翁，衰何早。
志千里，功名兆。光万丈，文章耀。洗冰壶胸次，月秋霜晓。应念一堂尘网暗，故将百和香云绕。算赏心、清话古来多，如今少。
