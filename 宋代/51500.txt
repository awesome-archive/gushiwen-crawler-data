玉楼春（三月三日雨夜觞客）
宋代
毛滂
一春花事今宵了。点检落红都已少。阿谁追路问东君，只有青青河畔草。
尊前不信韶华老。酒意妆光相借好。檐前暮雨亦多情，未做朝云容易晓。
南歌子正月二十八日定空寺赏梅暮霰寒依树，娇云冷傍人。江南谁寄一枝春。何似珑璁十里、更无尘。
雨萼胭脂淡，香须蝶子轻。碧山归路小桥横。谁见暗香今夜、月胧明。
