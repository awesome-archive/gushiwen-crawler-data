念奴娇（叔母生日刘左史光祖以余春时所与为寿词韵见贶馥用韵谢之）
宋代
魏了翁
梦中犹记，来时路、五马踟蹰攒立。江北城南春澹沲，山锁一天晴日。伊轧征车，徊徨去意，只有东风识。如今远在，谁人伴我浮白。
天外一曲阳春，依然有脚，来到萱堂北。不是奇情双照亮，肯寄鳞鸿相觅。酒引曹醇，歌翻楚调，触拨归心急。醉魂时绕，莺花世界风物。
