水龙吟（次邛州赵守韵）
宋代
京镗
推移随牒红尘里，试问几时肩息。家乡何在，烟迷波渺，云横山屹。分阃无功，临民有愧，袴今襦昔。想征帆万里，阳关三叠，肠空断、人谁忆。
多谢殷勤绮席。苦留连、不容浮鹢。九霞光外，五云深畔，君宜鹄立。自笑衰迟，未能轩轾，漫劳原注：别本作“荣”字嘘吸。愿锋车趣召，吴天楚地，相逢他日。
