西江月
宋代
向子諲
取古人语以况此花，称为著题。余三十年前，与晁之道、狄端叔诸公醉皇建院东武襄家，酴醿甚盛，各赋长短句。独记余浣溪沙一首云：“翠羽衣裳白玉人。不将朱粉污天真。清风为伴月为邻。枕上解随良夜梦，壶中别是一家春。同心小绾更尖新。”真成梦事。此BA4E此花不殊，而心情老懒，无复当时矣，勉强作是词云：
红退小园桃杏，绿生芳草池塘。谁教芍药殿春光。不似酴醿官样。
翠盖更蒙珠幰，薰炉剩熨沈香。娟娟风露满衣裳。独步瑶台月上。
