烛影摇红（嘲王槐城独赏无月）
宋代
刘辰翁
老子婆娑，那回也上南楼去。素娥有恨隐云屏，元是娇痴故。鸾扇徘徊未许。耿多情、为谁堪诉。使君愁绝，独倚阑干，后期无据。
有酒如船，片云扫尽霓裳露。他时与客更携鱼，犹记临皋路余前夜船酒觞客，月明，槐城登楼，余不及赴。月暗，殊败兴。因念南羁北旅。醉乌乌、凭君楚舞。问君不见，璧月词成，楼西沈处。
