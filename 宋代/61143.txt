贺新郎（寄题聂侍郎郁孤台）
宋代
刘克庄
绝顶规危榭。跨高寒、鸟飞不过，云生其下。斤＿无声人按堵，翕＿青红变化。览城郭、山川如画。阁老凤楼修造手，笑谈间、突出凌云厦。台上景，买无价。
唾壶尘尾登临暇。似当年、滁阳太守，欧阳公也。倾倒赣江供砚滴，判断雪天月夜。更唤取、邹枚司马。铜雀凌＿歌舞散，访残砖、断甓无存者。余翰墨，被风雅。
