沁园春（送友人归蜀）
宋代
姚勉
拂剑整装，光射紫霄，斗牛色寒。大丈夫不作，儿曹离别，何须更唱，三叠阳关锦还乡，油幢佐幕，谁道青天行路难。从今去，听声名焰焰，飞动岷山。
征途少饮加餐。要做取功名久远看。卷长风吹醒，剑关云气，更须砥柱，三峡惊湍。闻道槐庭，已登安石，此去须弹贡禹冠。明年里，踏梅花有分，相见长安。
