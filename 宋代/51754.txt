白雪
宋代
葛胜仲
名，神奇之趣，非古今画家者流也。惟是京口翟伯寿，余生平至交，昨豪夺余自秘着色袖卷，盟于天而后不复力取归。往岁挂冠神武门，居京城旧庐，以白雪词寄之，世所谓念奴娇也
洞天昼永，正中和时候，凉飙初起。羽扇纶巾，云流处，水绕山重云委。好雨新晴，绮霞明丽，全是丹青戏。豪攘横卷，楚天应解深秘。
留滞。字学书林，折腰缘为米，无机涉世。投组归来欣自肆，目仰云霄醒醉。论少卑之，家声接武，月旦评吾子。凭高临望，桂轮徒共千里。|<昨与吴傅朋蜀冷金笺上戏作一幅。比与达功相遇，知亦为此郎夺，因追省此词，跋于小卷后。旧曾写寄蔡天任，以白雪易其名，旧名可谓恶甚。懒拙道人元晖。>|
