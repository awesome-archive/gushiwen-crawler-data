洞仙歌
宋代
辛弃疾
叔尝作游山次序榜示余，且索词，为赋洞仙歌以遗之，同叔顷游罗浮，遇一老人，庞眉幅巾，语同叔云：“当有晚年之契。”盖仙云
松关桂岭，望青葱无路。费尽银钩榜佳处。怅空山岁晚，窈窕谁来，须著我，醉卧石楼风雨。
仙人琼海上，握手当年，笑许君携半山去。＿叠嶂，卷飞泉，洞府凄凉，又却怪、先生多取。怕夜半、罗浮有时还，好长把云烟，再三遮住。
