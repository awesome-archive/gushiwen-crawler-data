水龙吟（用瓢泉韵戏陈仁和兼简诸葛元亮，且督和词）
宋代
辛弃疾
被公惊倒瓢泉，倒流三峡词源泻。长安纸贵，流传一字，千金争舍。割内怀归，先生自笑，又何廉也渠坐事失官。但衔杯莫问，人间岂有，如孺子、长贫者。
谁识稼轩心事，似风乎、舞＿之下。回头落日，苍茫万里，尘埃野马。更想隆中，卧龙千尺，高吟才罢。倩何人与问，雷鸣瓦釜，甚黄钟哑。
