念奴娇
宋代
京镗
成长短句，呈都运都大判院，伏冀一噱。
绣天锦地，浣花溪风物，忧为奇绝。无限兰舟相荡漾，绘彩重重装结。冀国遗踪，杜陵陈迹，疑信俱休说。笙歌丛里，旌旗光映林樾。
自笑与蜀缘多，沧浪亭下，饱看烟波阔。屡疏求归才请得，知我家山心切。已是行人，犹陪佳客，莫放回船发。来年今日，相思惟共明月。
