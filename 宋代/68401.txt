摸鱼儿（杨教之齐安任）
宋代
邓剡
笑平生、布帆无恙，堂堂稳送君去。江声悲壮崖殷血，曾是英雄行处。今亦古。甚一点东风，天不周郎怀。城幡夜坚。几铜爵春残，战沙秋冷，华发遽如许。
东坡老，千载风流赋。余音不绝如缕。临皋一笑三生梦，还认岷峨乡语。挥玉尘，尽不碍灯前，痛饮檐花雨。雪堂在否。管驾鹤归来，为君细赏，蝴蝶上阶句。|<‘官闲无一事，蝴蝶飞上阶。’黄州朱教授载诗也，坡公深赏之。>|
