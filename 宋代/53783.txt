水调歌头
宋代
吕渭老
其兄进道作水调歌头一韵，几二十首，读之，殆不胜情。次其韵作一篇，怀其人，亦以赠元发、说道
扁舟思独往，樯影划晴烟。要伴人随明月，踏破水中天。谁信骑鲸高逝，空对笔端风雨，如泛楚江船。老子穷无赖，端欲把降竿。
白萍汀，归老计，似高闲。平生爱我，一言相置二刘间。准拟何山松桂，折足铛能安稳，芋火对阑残。何必少林语，立雪问心安。
