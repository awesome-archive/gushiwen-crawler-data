永遇乐（再和）
宋代
吴潜
天上人间，这般光景，管无风雨。绣户珠帘，锦坊花巷，戏队将嫫母。月扇团圆，星球灿烂，路遍市三街五。升平事，牙旗铁马，且还旧家藩府。
三陲见说，凯歌频奏，渐次不烦鼙鼓。双凤云间，六鳌尘外，想见都人欢舞。火城春近，金莲地币，消夜果边曾语。如今但，梅花纸帐，睡魔欠补。元宵宰执赐消夜果。
