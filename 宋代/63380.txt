霓裳中序第一
宋代
刘辰翁
余所见庐山一两池，初不可近，渐入颇觉奇赏，因用其声用其韵试为之
银河下若木。暖涨一川春雾绿。白凤徘徊清淑。似沈水无烟，EB3B汤千斛。柔肌暗粟。想临流、娇喷轻触。空恨恨，何人热恼，却忆冷泉掬。
酥玉。未谙汤沐。深又浅、荡摇心目。云蒸雨渍翻覆。泛影浮红，飘飘相逐。裳衣还未欲。蓦自怪、野鸳双浴。华清远，寒猿夜绕，落月可能漉。
