月城春（寿无为赵秘书）
宋代
卢祖皋
五云腾晓。望凝香画戟，恍然蓬岛|<解>|。玉露冰壶，照神仙风表|<醉蓬莱>|。诗书坐啸。唤淮楚、满城春好|<雪狮儿>|。雨谷催耕，风帘戏鼓，家家欢笑|<醉>|。
南湖细吟未了。看金莲夜直，丹凤飞诏|<解连环>|。鬓影青青，办功名多少|<醉蓬莱>|。持杯满釂。听千里、载歌难老|<雪狮儿>|。试问尊前，蟠桃次第，红芳犹小|<醉蓬莱>|。
