水调歌头
宋代
冯取洽
可之有，因赋是词付何琮，俾歌之以侑一醉。
雪霁春已半，露重午方暄。一筇挂上高绝，便觉眼前宽。指点数家楼阁，检校一村花柳，绿水接青烟。峦岫竞围绕，风日更清妍。
闹媒蜂，纷使蝶，菜花繁。少年正尔行乐，谁复顾华颠。自有此丘此坂，那得游人箫鼓，暖响出中天。归步不妨晚，恰则月初弦。
