西江月·堂上谋臣尊俎
宋代
辛弃疾
堂上谋臣尊俎，边头将士干戈。天时地利与人和，“燕可伐欤？”曰：“可”。
今日楼台鼎鼐，明年带砺山河。大家齐唱《大风歌》，不日四方来贺。(版本一)
堂上谋臣帷幄，边头猛将干戈。天时地利与人和。燕可伐与曰可。 
此日楼台鼎鼐，他时剑履山河。都人齐和《大风歌》。管领群臣来贺。(版本二)
