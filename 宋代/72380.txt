古人铸鉴
宋代
沈括
　　此工之巧智，后人不能造。比得古鉴，皆刮磨令平，此师旷所以伤知音也。
　　世有透光鉴，鉴背有铭文，凡二十字，字极古，莫能读。以鉴承日光，则背文及二 十字皆透，在屋壁上了了分明。人有原其理，以谓铸时薄处先冷，唯背文上差厚后冷，而铜缩多。文虽在背，而鉴面隐然有迹，所以于光中现。予观之，理诚如是。然余家有三鉴，又见他家所藏，皆是一样，文画铭字无纤异者，形制甚古。唯此鉴光透，其他鉴虽至薄者，皆莫能透。意古人别自有术 。
　　选自 沈括（宋）——《梦溪笔谈》
