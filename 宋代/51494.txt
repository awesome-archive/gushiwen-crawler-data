玉楼春
宋代
毛滂
句以侑茗饮。逮去年，曾登山高会。今年客东都，依逆旅主人舍，无游从，不复出门，不知时节之变。或云今日重九，起坐空庭月下，复取云团酌一杯。盖用仆故事，以送佳节。又作侑茶一首以和韵
泥银四壁盘蜗篆。明月一庭秋满院。不知陶菊总开无，但见杜苔新雨遍。
去年醉倒云为簟。未尽百壶惊日短。小云今夜伴牢愁，好在凤凰春未晚。
