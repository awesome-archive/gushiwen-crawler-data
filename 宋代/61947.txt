水龙吟（长沙后圃荷开之久，无人领略，赋此词，具一杯招管顺甫诸公）
宋代
李曾伯
此花迥绝他花，湘中不减吴中盛。疑从太华，分来岳麓，根＿玉井。炬列千红，盖擎万绿，织成云锦。向壶天清暑，风梳露洗，尘不染、香成阵。
好是一番雨过，似轻鬟、晚临妆镜。阿环浴罢，珠横翠乱，芳肌犹润。载月同游，隔花共语，酒边清兴。问六郎、凝伫多时，公不饮、俗几甚。
