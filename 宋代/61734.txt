水调歌头（和梅翁韵预赋山中乐，己未中秋中＿书于老香堂）
宋代
吴潜
已是三堪乐，更是百无忧。山朋溪友呼酒，互劝复争酬。钓水肥鲜鳊鳜，采树甘鲜梨栗，罢稏一齐收。树底飞罢盖，溪上放轻舟。
笑鸱夷，名已谢，利还谋。蜗蝇些小头角，何事被渠钩。春际鹭翻蝶舞，秋际猿啼鹤唳，物我共悠悠。倚棹明当发，归梦落三洲。
