水调歌头
宋代
辛弃疾
赋水调歌头以遗之。然君才气不减流辈，岂求田问舍而独乐其身耶
文字觑天巧，亭榭定风流。平生丘壑，岁晚也作稻梁谋。五亩园中秀野，一水田将绿绕，罢稏不胜秋。饭饱对花竹，可是便忘忧。
吾老矣，探禹穴，欠东游。君家风月几许，白鸟去悠悠。插架牙签万轴，射虎南山一骑，容我揽须不。更欲劝君酒，百尺卧高楼。
