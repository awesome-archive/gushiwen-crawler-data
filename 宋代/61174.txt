贺新郎（甲子端午）
宋代
刘克庄
过眼光阴驶。忆垂髫、留连节物，逢场游戏。初试綀衣弄纨扇，斗采菖蒲涧里。今发白、颜苍如此。艾子萧郎方用事，怪先生、苦死纫兰芷。君不乐，欲何俟。
头标夺得群儿喜。向溪边、旁观助噪，叹吾衰矣。欲建鼓旗无气力，唤起龙泉改委水心评余诗，有建大将旗鼓，非子孰当之语。但酒户、加封而已去秋＿霈，余忝加三百户。晚觉醉乡差快活，那独醒、公子真呆底。聊洗净，笛筝耳。
