括酹江月
宋代
林正大
杏花春晚散馀芳、着处萦帘穿箔。唤起幽人明月夜，步月褰衣行乐。置酒花前，清香争发，雪挽长条落。山城薄酒，共君一笑同酌。
且须眼底柔英，尊中清影，放待杯行数。莫遣洞箫声断处，月落杯空牢寞。只恐明朝，残红栖绿，卷地东风恶。更须来岁，花时携酒寻约。
李贺高轩过：华裾织翠青如葱，金环压辔玲珑。马蹄隐耳声隆隆，入门下马气如虹。云是东京才子、文章钜公。二十八宿罗心胸，元精耿耿贯当中。殿前作赋声摩空，笔补造化天无功。庞眉书客感秋蓬，谁知死草生华风！我今垂翅附冥鸿，他日不羞蛇作龙。
