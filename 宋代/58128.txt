贺新郎（和吴明可给事安抚）
宋代
辛弃疾
世路风波恶。喜清时、边夫袖手，□将帷幄。正值春光二三月，两两燕穿帘幕，又怕个、江南花落。与客携壶连夜饮，任蟾光、飞上阑干角。何时唱，从军乐。
归欤已赋居岩壑。悟人世、正类春蚕，自相缠缚。眼畔昏鸦千万点，□欠归来野鹤。都不恋、黑头黄阁。一咏一觞成底事，庆康宁、天赋何须药。金钱大，为君酌。
