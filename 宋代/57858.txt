贺新郎
宋代
辛弃疾
梁、曰齐泽、曰严濑，为四图，属予赋词。予谓蜀君平之高，扬子云所谓虽隋和何以加诸者，班孟坚独取子云所称述为王贡诸传序引，不敢以其姓名列诸传，尊之也。故予谓和之当并图君平像，置之四图之间，庶几严氏之高节者备焉。作乳燕飞词使歌之
濮上看垂钓。更风流、羊裘泽畔，精神孤矫。楚汉黄金公卿印，比著渔竿谁小。但过眼、才堪一笑。惠子焉知濠梁乐，望桐江、千丈高台好。烟雨外，几鱼鸟。
古来如许高人少。细平章、两翁似与，巢由同调。已被尧知方洗耳，毕竟尘污人了。要名字、人间如扫。我爱蜀庄沈冥者，解门前、不使徵书到。君为我，画三老。
