念奴娇（述怀和赵宰通甫韵）
宋代
曹冠
天津仙客，话平蔡、曾把龙钟调戏。裴度未达，尝游天津桥。或言蔡州未平，一老父指度曰：必待此人。度笑曰：见我龙钟，故相调戏。茅舍云林方隐迹，日日琴樽适意。鹏激天池，扶摇未便，尚敛摩云翅。经纶万卷，个中真负豪气。
喜遇良友知心，登临酬唱，堪作词林瑞。况是韶华将近也，待约连宵春醉。对客挥毫，如虹浩饮，争涌如泉思。同寅他日，誓坚忠义相济。
