沁园春（过彭泽发明靖节归来之本心）
宋代
王奕
八十日官，浩然归去，知心者希。谓诗有招魂|<山谷诗云：欲招千载魂。斯文或宜出此>|，姑言其概，注其述酒|<阳乐间注述酒一篇>|，亦特其微。不事不儿，惟书甲子，皆是先生杜德机。看时运，与夫荣木|<二篇陶诗>|，始识真归。
黄唐邈不可追。慨四十无闻昨已非。故怀彼仙师，策夫名骥，志夫童冠，寤寐交挥。人表何时，谁生过鲁，愿企高风慕浴沂。兹行也，尚庶几短葛，不负公衣仆有和陶短葛。
