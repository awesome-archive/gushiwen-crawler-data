念奴娇（鲜于安抚□□劝酒）
宋代
魏了翁
固陵江上，暮云急、一夜打头风雨。催送春江船上水，笑指□山归去。靴帽丛中，渔樵席上，总是安行处。惟余旧话，为公今日拈取。
见说家近岷山，翠云平楚，万古青如故。要把平生三万轴，唤取山灵分付。庐阜嵩高，睢阳岳麓，会与岷为伍。及时须做，鬓边应未迟暮。顷得手帖曾及此，故云。
