沁园春（癸卯佛生翼日，将戟，梦中有作。既醒，但易数字）
宋代
刘克庄
有个头陀，形等枯株，心犹死灰。幸春山笋贱，无人争吃，夜炉芋美，与客同煨。何处＿花，忽相导引，莫是天宫迎赴斋。又疑道，向毗耶城里，讲席初开。
这边尚自徘徊。笑那里纷纷早见猜。有尊神奋杵，拳粗似钵，名缁竖拂，喝猛如雷。老子无能，山僧不会，谁误檀那举请哉。山中去，便百千亿劫，休下山来。
