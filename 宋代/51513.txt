水调歌头（登衢州双石堂呈孙八太守公素）
宋代
毛滂
谢安涵雅量，叔夜赋刚肠。清宵假寐，应笑长孺卧淮阳。尽彻东平屏障，不废南楼谈咏，宴寝自凝香。庭下一B636土，须避赤帷裳。
双石健，含古色，照新堂。百年乔木阴下，僵立两蛟苍。目送千山爽气，帘卷一城风月，杖履合彷徉。他日峨眉秀，相望隔明光。孙发厅事前古冢，得双石，因以为堂名。石上有昔人题识云：叠峨眉山于文会堂前。
