飞雪满堆山（次赵西里＿·行喜雪韵）
宋代
张榘
爱日烘晴，梅梢春动，晓窗客梦方远。江天万里，高低烟树，四望犹拥螺鬟。是谁邀滕六，酿薄暮、同云＿寒。却元来是，铃阁露熏，俄忽老青山。
都尽道、年来须更好，无缘农事，雨涩风慳。鹅池夜半，衔枚飞渡，看樽俎折冲间。尽青油谈笑，琼花露、杯深量宽。功名做了，云台写作画图看。
