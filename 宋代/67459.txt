瑞鹤仙（忆旧居，呈超然，示儿子及女）
宋代
杨泽民
依山仍负郭。有松桂扶疏，烟霞渺漠。一年自成落。奈孤踪远紧，蝇头蜗角。休嗤句弱。赋郊居、何攘沈约。记乡人过我，傩立阼阶，酒行先酌。
远映江山奇胜，下瞰重湖，上飞高阁。风帘絮幕。筑新槛，种花药。幸瓜期已近，秋风归去，免得奔驰味恶。待开池、胜起林亭，共同宴乐。
