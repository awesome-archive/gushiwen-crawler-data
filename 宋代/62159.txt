贺新郎（陪广帅方右史登越台）
宋代
李公昴
绣谷流明帜。稳飞舆、茵柔草碧，盖欹松翠。遨首意行穷绝顶，彩榭千年胜地。远峰断、莽苍烟水。护日晴云收午暑，飒长风、振叶生秋思。笼雾炷，飘霞袂。
清明官府歌棠芾。且萧闲事外，下看玉城珠市。山色骄人逢此客，尘尾霏霏露碎。一笑又、羊衔新穗。田野欢声和气合，唤觥船、猛为鱼占喜。谁会得，醉翁意。
