过秦楼（寿建安使君谢右司）
宋代
陈允平
谷雨收寒，茶烟飏晓，又是牡丹时候。浮龟碧水，听鹤丹山，采屋幔亭依旧。和气缥缈人间，满谷红云，德星呈秀。向东风种就，一亭兰茁，玉香初茂。
遥想曲度娇莺，舞低轻燕，二十四帘芳昼。清溪九曲，上已风光，觞咏似山阴否。翠阁凝清，正宜沦茗银罂，熨香金斗。看双莺飞下，长生殿里，赐蔷薇酒。
