水龙呤（寿太守·九月初一）
宋代
赵佥判
老人星照螺川，丽谯瑞霭笼晴昼。使君初度，满城和气，欢声盈口。篱菊浮金，茱萸泛紫，重阳时候。算年年长是，节前八日，先满□空格据律补、为公寿。
一代文章山斗。拥朱幡、暂劳分守。崇墉万堞，浮梁千丈，此恩难朽。褥袴方谣，丝纶已下，即登班首。看明年今日，开筵凤池，赐黄封酒。
