满江红（稼轩居士花下与郑使群恂别醉赋，侍者飞卿奉命书）
宋代
辛弃疾
折尽荼蘼，尚留得、一分春色。还记取、青梅如弹，共伊同摘。少日对花昏醉梦，而今醒眼看风月。恨牡丹、笑我倚东风，形如雪。
人渐远，君休说。榆荚阵，菖蒲叶。算不因风雨，只因鶗鴂XX。老冉冉兮花共柳，是栖栖者蜂和蝶。也不因、春去有闲愁，因离别。
