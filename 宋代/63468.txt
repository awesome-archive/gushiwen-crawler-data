摸鱼儿（今岁海棠迟开半月，然一夕如雪，无饮余者，赋此寄恨。）
宋代
刘辰翁
是他家、绛唇翠袖，可容卿有功否。相思不到胭脂井，只隔东林烟柳。春去又。漫一夜东风，吹得花成旧。无人举酒。但照影堤流图他红泪，飘洒到襟袖。
人间事，大半归谋诸妇。不如意十八九。敲门夜半窥园李，赤脚玉川惊走。何处有。更灸烛风流，看到人归后。休休回首。笑旧日园林，佺巢曾园洞中楼名蜀锦平园亭名，处处可携手。
