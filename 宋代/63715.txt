谒金门
宋代
刘埙
至“刘郎正是当年少。更那堪、天教赋与，许多才调”之句，笑谓余曰：古曲名今日恰好使得。予因以此意作小词题壁，明日遂行。后二年再访之，壁间醉墨尚存，而人已他适矣。然旧词多有见之者，姑录于此。
眉月小。红烛画楼歌绕。唱到刘郎频笑道。古词今恰好。
深夜银屏香袅。明日雕鞍尘杳。一饷春风容易晓。三生思不了。
