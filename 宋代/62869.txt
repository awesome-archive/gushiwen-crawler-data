沁园春（同林义倩游惠觉寺，衲子差可与语，因作葛藤语示之）
宋代
陈人杰
万法皆空，空即是空，佛安在哉。有云名妙净，可遮热恼，海名圆觉，堪洗尘埃。翠竹真如，黄花般若，心上种来心上开。教参熟，是菩提无树，明镜非台。
偷闲来此徘徊。把人世黄粱都唤回。算五陵豪客，百年荣贵，何如衲子，一钵生涯。俯仰溪山，婆娑松桧，两腋清风茶一杯。BB48舟去，更扫尘东壁，聊记曾来。
