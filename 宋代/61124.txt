水龙吟（丁巳生日）
宋代
刘克庄
不须更问旁人，劝君自拂青铜照。幅巾短褐，有些野逸，有些村拗。两度呼来，也曾批敕，也曾还诏。笑先生此手，今堪何用，苔矶上、堪垂钓。
白雪新腔高妙。把侬家、调疏称道。六韬未试，抑诗未作，如何归老。玉带金貂，星儿快活，天来烦恼。待自笺年甲，缴还官职，换山翁号李建勋云：“幸有山翁号，如何不见呼”。
