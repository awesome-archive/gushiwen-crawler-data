摸鱼儿（水东桃花下赋）
宋代
刘辰翁
也何须、晴如那日，欣然且过江去。玄都纵有看花便，耿耿自羞前度。堪恨处。人道是，漫山先落坡翁句。东风绮语坡海市语。但适意当前，来寻须赋，此土亦吾圃。
海山石，犹记芙蓉城主。弹过飞种成土。是间便作仙客杏，谁与一栽千树。朝又暮。怅二十五年，临路花如故甲子初见。人生自苦。只唤渡观桃，侵寻至此，世事奈何许。
