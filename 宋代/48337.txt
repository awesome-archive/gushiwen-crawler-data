轮台子（中吕调）
宋代
柳永
雾敛澄江，烟消蓝光碧。彤霞衫遥天，掩映断续，半空残月。孤村望处人寂寞，闻钓叟、甚处一声羌笛。九凝山畔才雨过，斑竹作、血痕添色。感行客。翻思故国，恨因循阻隔。路久沈消息。
正老松枯柏情如织。闻野猿啼，愁听得。见钓舟初出，芙蓉渡头，鸳鸯难侧。干名利禄终无益。念岁岁间阻，迢迢紫陌。翠蛾娇艳，从别后经今，花开柳拆伤魂魄。利名牵役。又争忍、把光景抛掷。
