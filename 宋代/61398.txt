沁园春（为壑相寿）
宋代
张榘
思昔买臣，怀绶会稽，年犹五旬。算初无功用，维持国事，但将富贵，夸耀时人。未若先生，方当强仕，掌握长淮百万军。难摹写，是擎天拄地，纬武经文。
河滨。胡马嘶春。便密运机筹出万全。拥态＿指授，鹰扬＿＿，毡裘胆落，鼠逸狐奔。褒诏飞来，威名加盛，从此不须关玉门。归朝也，看云台画像，金鼎调元。
