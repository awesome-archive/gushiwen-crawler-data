沁园春
宋代
陈人杰
以为叹息。偶因庭竹有感，因作此词
春事方浓，寂寞此君，谁相品题。到僝桃僽李，鸠边雨急，埋薇瘗药，燕外泥肥。鸟影舒炎，黄埃涨暑，又过绿阴青子时。夫然后，向猷家载酒，诩室题诗。
风标如此清奇。叹世俗炎凉真可悲。看眼空凡木，云霄直上，心交古B230，霜雪相依。弹压溪山，留连风月，红紫纷纷谁似之。人间世，这淡中风味，儿辈争知。
