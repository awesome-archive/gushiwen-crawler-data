六州歌头（淮西帅李＿和仍为书庙额）
宋代
刘过
高皇神武，善驾驭豪英。攘北狄，驱群盗，命天膺，救苍生。奈梦绕沙漠，隔温清，屈和好，召大将，归兵柄，列枢庭。公指汴亲。威已振河洛，不顾身烹。失一时几会，嗟左衽吾民，痛岳家军，孰扶倾。
久沈怨愤，七十载，还复遇，帝王真。表遗烈，锡王号，日照临，激士心。始识安刘，计宁祸，已是忠臣。我乘传，访壁垒，想精明。英气凛然若在，仍题扁，昭揭天恩。笑原头荒草，一死不能春，交怨人神。
