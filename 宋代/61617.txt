贺新郎
宋代
吴潜
言诗者，有言词者。须臾，以酒见酌。中有一人举令云：“各和古词一首”。且目余云：“相公和叶石林睡起流莺语”。余素熟此词成诵，遂援笔赓之，掷笔而寤。枕上记忆，不遗一字，亦异矣。以词意详之，余三上丐归之疏，君父其从欲乎。因录呈同官诸丈，恐可为他时一段佳话云
燕子呢喃语。小园林、残红剩紫，已无三数。绿叶青枝成步障，空有蜂旋蝶舞。又宝扇、轻摇初暑。芳沼拳荷舒展尽，便回头、乱拥宫妆女。惊岁月，能多许。
家山占断凫鸥渚。最相宜、岚烟水月，雾云霏雨。三岛十洲虽铁铸，难把归舟系取。且放我、渔樵为与。从此细斟昌＿酒，况神仙洞府无邀阻。何待结，长生缕。
