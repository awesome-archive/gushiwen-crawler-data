望海朝（叔父知县庆宅并章服）
宋代
史浩
烟笼香径，霞舒花砌，东君绣出芳辰。蝶羽弄轻，莺声啭巧，嬉嬉舞态歌唇。纶制出严宸。曳耀春品服，荣锡绯银。向此华涂要路，颜色倍精神。
珠帘碧甃方新。有兰堂快目，水榭通津。玉斝蘸清，金暇蔼翠，轮蹄尽集簪绅。偕老指双椿。望武林咫尺，同上青云。异日重为此会，应羡凤池人。
