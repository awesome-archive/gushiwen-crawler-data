水调歌头（送季修同希文去秀）
宋代
吕渭老
十年禅榻畔，风雨扬茶烟。跳丸日月，未甘白发困尧天。江左风流才子，要伴江湖张翰，同泛洛阳船。酌酒情无尽，海燕绕船竿。
逼人来，功业事，不教闲。男儿三十，定当谈笑在堂间。老子婆娑贫态，闭户长须赤脚，他日要分残。禹浪桃花影，归棹正轻安。
|<何山道人水调歌头二十首一韵，余和之，计前后凡八首。道人之语，如谢康乐诗，出水芙蓉，自然可爱，余诚不足以继其后。呜呼，道人死矣，仙耶人耶，皆不知。俟如其数，焚香烧以与之。魂如有灵，当凌云一笑。
