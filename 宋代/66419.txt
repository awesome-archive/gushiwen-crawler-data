鹊桥仙（寿帅守硕人并引）
宋代
熊以宁
某窃承帅阃太硕人顷自仙班，来瑞人世。诞弥喜届，庆颂骈臻。某仰讠乇门墙，用伸庆贺。辄成小词一，寄声鹊桥仙。僭易尘献，上祝椿鹤之算。伏惟懿慈，特赐采览。门下士姓某惶恐再拜上。
隐君仙裔，帅垣佳配。谁似硕人清贵。几番鸾诰自天来，森截江网同卷重出一首作‘看’绿绶、彩衣当砌。莲开十丈，蓂留十荚，迟十日、瑶池秋至。殷勤祝寿指蟠桃，更重数、三千馀岁。
