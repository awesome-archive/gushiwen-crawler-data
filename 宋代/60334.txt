洞庭春色（再用初八日韵谢通判运管以下）
宋代
魏了翁
安石声名，买臣富贵，我不敢知。谩扬州泛泛，浮湛随水，阊门轨轨，开阖从时。满目浮荣何与我，只赢得一场闲是非。诚知此，问不归何待，不饮胡为。
岩松润篁易老，应只能、采菽烹葵。看风沙漠漠，未清紫逻，烟去冉冉，时露晴晖。谁唤当年刘越石，为携取胡笳乘月吹。吾无用，但寤言独宿，奋不能飞。
