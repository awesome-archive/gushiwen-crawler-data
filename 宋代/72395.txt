春日西湖寄谢法曹韵
宋代
欧阳修
西湖春色归，春水绿於染。
群芳烂不收，东风落如糁。
参军春思乱如云，白发题诗愁送春。
遥知湖上一樽酒，能忆天涯万里人。
万里思春尚有情，忽逢春至客心惊。
雪消门外千山绿，花发江边二月晴。
少年把酒逢春色，今日逢春头已白。
异乡物态与人殊，惟有东风旧相识。(原版)
酒逢知己千杯少，话不投机半句多。
遥知湖上一樽酒，能忆天涯万里人。(后人修改版)
