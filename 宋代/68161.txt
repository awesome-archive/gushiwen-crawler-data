贺新郎（忆别）
宋代
姚勉
薄晚收残暑。叹西风、暗换流年，又还如许。鸦背斜阳初敛影，云淡新凉天宇。人袖手、阑干凝伫。邻笛唤将乡思维动，听秋声、又人梧桐雨。秋到也，尚羁旅。故人只在江南渚。想应嫌、久恋东华，软红尘土。寄远裁衣知念否。新月家家砧杵。魂梦想、鹅黄金数。雁影不来天更远，写书成、欲寄凭谁与。知客恨，两蛩语。
