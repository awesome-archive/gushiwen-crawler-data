括朝中措
宋代
林正大
凌波仙子袜生尘。水上步轻盈。种作寒花愁绝，断肠谁与招魂。
天教付与，含香体素，倾国倾城。寂寞岁寒为伴，藉他矾弟梅兄。
韩子苍题伯时画太一真人：太一真人莲叶舟，脱巾露发寒嗖嗖。轻风为帆泪为楫，卧看玉宇浮中流。中流荡漾翠绡舞，稳如龙骧万斛举。不是峰头十丈花，世间那得叶如许。龙眠画手老入神，尺素幻出真天人。恍然坐我水仙府，苍烟万顷波衮粼。玉堂学士今刘向，禁直岧峣九天上。不须对此融心神，会植青藜夜相访。
