东坡引
宋代
杨冠卿
“久诵公乐章，愿得从容笑语。”因举似离筵旧作，称赞久之。余谢不能。公子咈然不乐，命小吏呼姝丽十数辈至，围一方台而立，相与群唱，声甚凄楚。俄顷，歌者取金花青笺所书词展於台上。熟视字画，乃余作也。读未竟，一歌者从旁攫取词置袖中，举酒相劳苦云：“钗分金半股之句，朝夕诵之胡为念不及此耶。”公子云：“左验如此、奚事多逊。”抵掌一笑而寤，恍然不晓所谓。戏用其语，缀东坡引歌之
绿波芳草路。别离记南浦。香云翦赠青丝缕。钗分金半股。
钗分金半股。阳关一曲声凄楚。惹起离筵愁绪。梦魂拟逐征鸿未能。行云无定据。行云无定据。
