一枝春
宋代
周密
事以寄意，此少游“小楼连苑”之词也。余遂戏用张氏故实次韵代答，亦东坡锦里先生之诗乎
帘影移阴，杏香寒、乍湿西园丝雨。芳期暗数。又是去年心绪。金花谩翦，倩谁画、旧时眉妩。空自想、杨柳风流，泪滴软绡红聚。
罗窗那回歌处。叹庭花倦舞，香消衣缕。楼空燕冷，碎锦懒寻尘谱。么弦谩赋，记曾是、倚娇成妒。深院悄，闲掩梨花，倩莺寄语。
