沁园春（题罗浮山）
宋代
葛长庚
且说罗浮，自从石洞，水帘以还。是向时景泰，初来卓锡，旧家勾漏，曾此修丹。药院空存，铁桥如故，上更有朱仙朝斗坛。飞云顶，在石桥高处，杳霭之间。
山前。拾得清闲。也分我烟霞数亩宽。自竹桥人去，青莲馥郁，柴门闭了，绿柳回环。白酒初＿，清风徐至，有桃李时新饤几盘。仙家好，这许多快活，做甚时官。
