水调歌头
宋代
汪莘
天有月来几时。”太白去“今人不见古时月”，本於《抱朴子》云：今月不及古月之郎。抱朴子所言，非绮语也。深思而得之，诚有此理。嘉定此理。嘉定元年中秋日，因赋水调，其夜无月
听说古时月，皎洁胜今时。今人但见今月，也道似琉璃。君看少年眸子，那比婴儿神彩，投老又堪悲。明月不再盛，玉斧亦何为。
约东坡，招太白，试寻思。凭谁斫却，里面桂影数千枝。忆在无怀天上，仍向有虞宫殿，看月到陈隋。别有一轮月，万古没成亏。
