婆罗门引（西湖十咏·两峰插云）
宋代
陈允平
髻鬟对耸，万松扶玉上青冥。西风共倚，烟南水北，石荒苔老，三十六梯平。爱翠尖如削，天外亭亭。
高寒梦惊。是何夕堕双星。无限苍崖紫岫，谁拊棱层。薜萝深处，算少年、游屐几番登。河汉近、疑在蓬瀛。右十景，先辈寄之歌咏者多矣。霅川周公谨以所作木兰花示予，约同赋，因成，时景定癸亥岁也。
