贺新郎（再用前韵）
宋代
刘克庄
放逐身蓝缕。被门前、群鸥戏狎，见推盟主。若把士师三黜比，老子多他两度。袖手看、名场呼五。不会车边望尘拜，免他年、青史羞潘母。句曲洞，是归路。
平生怕道萧萧句。况新来、冠＿弁侧，醉人多误。管甚是非并礼法，顿足低昂起舞。任百鸟、喧啾春语。欲托朱弦写悲壮，这琴心、脉脉谁堪许。君按拍，我调柱。
