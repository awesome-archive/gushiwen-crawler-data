汉宫春
宋代
周紫芝
然如身在孤山，雪后园林、水边篱落，使人神气俱清。又明日，乃作此词歌于妙香寮中，亦仆西来一可喜事也
香满箱奁，看沈犀弄水，浓麝含薰。荀郎一时旧事，尽属王孙。残膏胜馥，须倾囊、乞与兰荪。金兽暖，云窗雾阁，为人洗尽余醺。
依稀雪梅风味，似孤山尽处，马上烟村。从来甲煎浅俗，那忍重闻。苏台燕寝，下重帏、深闭孤云。都占得，横斜乱影，伴他月下黄昏。
