沁园春（题吴明仲竹坡）
宋代
严参
竹焉美哉，爱竹者谁，曰君子欤。向佳山水处，筑宫一亩，好风烟里，种玉千馀。朝引轻霏，夕延凉月此外尘埃一点无。须知道，有乐其者，吾爱吾庐。
竹之清也何如。应料得诗人清矣乎。况满庭秀色，对拈彩笔，半窗凉影，伴读残书。休说龙吟，莫言凤啸，且道高标谁胜渠。君试看，正绕坡云气，似渭川图。
