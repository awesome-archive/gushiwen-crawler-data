鹧鸪天（呈鄱阳使君何郎中伯谨）
宋代
姚述尧
玉宇无尘露气清。凭高极目万山横。霜前白雁初传信，《笔谈》云：北方白雁，似雁而小，秋深则来。白雁至则霜降，北人谓之霜信。老杜《九日》诗云：“殊方日落玄猿哭，旧国霜前白雁来。”篱下黄花独有情。
乌帽侧，紫萸馨。尊前醉舞拥飞琼。明年此会知何处，不是鄱江是帝城一作“便合抟扶上玉京”。
