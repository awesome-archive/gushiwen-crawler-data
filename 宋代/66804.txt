括水调歌
宋代
林正大
欲状巴陵胜，千古岳之阳。洞庭在目，远衔山色俯长江。浩浩横无涯际，爽气北通巫峡，南望极潇湘。骚人与迁客，览物兴尤长。
锦鳞游，汀兰郁，水鸥翔。波澜万顷，碧色上下一天光。皓月浮金千里，把酒登楼对景，喜极自洋洋。优乐有谁会，宠辱两俱忘。
李白将进酒：君不见黄河之水天上来，奔流到海不复回。又不见高堂明镜悲白发，朝如青丝暮如雪。人生得意须尽欢。莫把金尊空对月。天生我材必有用，千金散尽还复来。烹羔宰牛且为乐，会须一饮三百怀。岑夫子、丹丘生。与君歌一曲，请君为我听。钟鼎玉帛不足贵，但愿长醉不愿醒。古来贤达皆寂寞，惟有饮者留其名。陈王昔时宴平乐，斗酒十千恣欢谑。主人何为言少钱，且须沽酒对君酌。五花马，千金裘。呼儿将出换美酒，与尔同消万古愁。
