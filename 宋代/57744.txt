六州歌头（属得疾，暴甚，医者莫晓其状。小愈，困卧无聊，戏作以自释）
宋代
辛弃疾
晨来问疾，有鹤止庭隅。吾语汝。只三事，太愁予。病难扶。手种青松树。碍梅坞。妨花迳，才数尺。如人立。却须锄。|<其一>|
秋水堂前，曲沼明於镜，可烛眉须。被山头急雨，耕垄灌泥涂。谁使吾庐。映氵于渠。|<其二>|
叹青山好，檐外竹，遮欲尽，有还无。删竹去，吾乍可，食无鱼。爱扶疏。又欲为山计，千百虑，累吾躯。|<其三>|
凡病此。吾过矣。子奚如。口不能言臆对，虽扁鹊、药石难除。有要言妙道，往问北山愚。庶有瘳乎。|<事见七发>|
