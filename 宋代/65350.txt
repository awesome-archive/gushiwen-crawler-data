醉翁操（效东坡）
宋代
郭祥正
予甥法真祥师以子瞻内相所作醉翁操见寄。予以为未工也，倚其声作之，写呈法真，知可意否。谢山醉吟先生书。
冷冷潺潺。寒泉。泻云间。如弹。醉翁洗心逃区环。自期猿鹤俱闲。情未阑。日暮造深原。异芳谁与搴。忘还。泛声同。
琼楼玉阙，归去何年。遗风馀思，犹有猿吟鹤怨。花落溪边。萧然。莺语林中清圆。空山。春又残。客怀文章仙。度曲响涓涓。清商回徵星斗寒。
