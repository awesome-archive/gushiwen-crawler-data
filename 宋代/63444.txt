金缕曲（和潭东劝饮寿觞）
宋代
刘辰翁
拍瓮春醅动。洞庭霜、厌绿堆黄，林苞堪贡。况有老人潭边菊，摇落赏心入梦。数百岁、半来许中俗语中半。儿女牵衣团栾处，绕公公、愿献生申颂。公性涩，待重风。
人生一笑何时重。奈今朝、有客无鱼，有鱼留冻。何似尊前斑斓起，低唱浅斟齐奉。也不待、烹龙BC4D凤。此会明年知谁健，说边愁、望断先生宋时宋京议和。醒最苦，醉聊共。
