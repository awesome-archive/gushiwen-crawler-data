紫玉箫（过尧民金部四叔位见韩相家姬轻盈所留题）
宋代
晁补之
罗绮丛中，笙歌丛里，眼狂初认轻盈。无花解比，似一钩新月，云际初生。算不虚得，都古与、第一佳名。轻归去，那知有人，别后牵情。
襄王自是春梦，休谩说东墙，事晚难凭。谁教慕宋，要题诗曾倚。宝柱低声。似瑶台晓，空暗想、众里飞琼。余香冷、犹在小窗，一到魂惊。
