鹧鸪天
宋代
姜夔
也。是日即平甫初度，因买酒茅舍，并坐古枫下。古枫，旌阳在时物也。旌阳尝以草屦悬其上，土人谓屦为屐，因名曰挂屐枫。苍山四围，平野尽绿，隔涧野花红白，照影可喜，使人采撷，以藤纠缠著枫上。少焉月出，大於黄金盆。逸兴横生，遂成痛饮，午夜乃寝。明年，平甫初度，欲治舟往封禺松竹间，念此游之不可再也，歌以寿之
曾共君侯历聘来。去年今日踏莓苔。旌阳宅里疏疏磬，挂屐枫前草草杯。
呼煮酒，摘青梅。今年官事莫徘徊。移家径入蓝田县，急急船关打鼓催。
