木兰花慢
宋代
史浩
忠劳久笃于王家；维熊维罴，吉梦是生于男子。彩绚朝阳之F457F23C，光腾天上之麒麟。岂维相阀之英，抑亦圣朝之瑞。椒花柏叶，王正初过于三朝；凤蜡星球，灯夕匪遥于十日。懿兹盛旦，宜溢欢声。恭维某官、昴宿储神，长庚孕瑞。五百年之名世，王国克生；八千岁而为春，帝心简在。繇甘泉之法从，作鄞水之民师。暂离玉立之班，聊践人生之贵。公平政教，揽回六邑之阳和；洒落文章，改观十洲之风月。萃其阴德，获是遐龄。紫府茂万福之祺，黑头伫三公之拜。某一廛受地，千指戴天。虽居原宪之贫，实感文翁之化。式逢庆诞，辄献邑CF5C。寄调于木兰花，侑欢于金蕉叶。仰祈青瞩，少见丹衷。干冒台严，不任愧汗。
喜阳和应律，启佳气、满寰瀛。正雪洗疏梅，云浮淡月，昨夜生明。熊罴信占梦好，当年相阀再蟠英。收拾仙风道韵，萃兹一点台星。
功名。壮岁逢真。主紫橐、耀西清。向玉笋光中，瑶林宴里，来拥双旌。青毡家旧物，看长参、鼎鼐乐升平。春醑休辞介寿，鹤书已播彤廷。
