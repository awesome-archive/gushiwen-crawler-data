括酹江月
宋代
林正大
坐愁书室，谩临风、遐想蓬莱高致。抚鹤扪松长叹息，失足误来人世。紫禁九重，碧山万里，无路鸣珂B06D。江山胜处，且寻花柳倾醉。
不堪送客清川，系帆渌水，烟景供憔悴。更举芳尊浇别恨，逸趣浮游天外。雄笔横挥，素琴轻拍，一笑成扬袂。洛阳秋早，归时同赏鲈鲙。
东坡月夜与客饮杏花下：杏花飞帘散馀香，明月八户寻幽人。褰衣步月踏花影，炯如流水涵青苹。花间置酒清香发，争挽长条落香雪。山城薄酒不堪饮，劝君且吸杯中月。洞箫声断月明中，惟忧月落酒杯空。明朝卷地春风恶，但见绿叶栖残红。
