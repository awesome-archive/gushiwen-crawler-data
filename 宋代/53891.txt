凤箫吟（和彦时兄重九）
宋代
王之道
雨溟濛。年年今日，农夫共卜新丰。登高随处好，银瓶突兀，南峙对三公。真珠D54C露菊，更芙蓉、照水匀红。但华发衰颜，不堪频鉴青铜。
相逢。行藏休借问，且徘徊，目送飞鸿。十年湖海，千里云山，几番残照凄风。蟹螯粗似臂，金英碎、琥珀香浓。请细读离骚，为君一饮千钟。银瓶、三公，皆山名。
