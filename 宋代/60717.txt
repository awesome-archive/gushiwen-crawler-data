洞庭春色（元夕）
宋代
吴泳
金柝声中，铁衣影里，仍旧上元。况银花亸鬓，看承春色，蜡珠照坐，暖热丰年。宝月分明无缺玷，须洗尽黄云别看天。无限意，且平开莲浦，小作桃源。
灯花夜来有喜，捷书便驰至军前。响乐棚高处，何妨颂圣，枢体筵侧傍，仍与中贤。不会山人行乐意，道刚把风花作事枧。言不尽，倩梅吹汉曲，莺答虞弦。|<古乐府汉横吹曲有梅花落。韦巨源圣寿无疆辞云：莺歌答辞弦。>|
