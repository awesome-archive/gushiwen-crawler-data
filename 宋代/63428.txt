水调歌头（和王槐城自寿）
宋代
刘辰翁
未信仙都子，曾识老仙翁仙都，槐城所领宫观。卿卿少年去后，心与道人同。挥尘不须九锡，开阁苦无长物，闲日醉千钟。一笑欠伸起，儿戏大槐中时槐城方放妾。
友彭聃，招园绮，傲乔松。年来多惯世事，莫莫恼司空。等得三朝好老，恰则而今虚左，梅信已先通。富贵正不免，从此学痴聋。
