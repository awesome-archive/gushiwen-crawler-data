句降黄龙舞
宋代
洪适
咸驻目于垂螺，将应声而曳茧。岂无本事，愿吐妍辞。
答眄流席上，发水调于歌唇；色授裾边，属河东之才子。未满飞鹣之愿，已成别鹄之悲。折荷柄而愁缕无穷，翦鲛绡而泪珠难贯。因成绝唱，少相清欢。
遣情随杯酒滴郎心。不忍重开翡翠衾。封却软绡看锦水，水痕不似泪痕深。歌罢舞停，相将好去。
