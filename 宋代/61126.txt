水龙吟（方蒙仲、王景长和余丙辰、丁已二词，走笔答之）
宋代
刘克庄
先生避谤山栖，戒门不纳高轩客。谁欤来者，吟诗张碧，诙谐侯白。礼数由他，谢郎著帽，王郎穿屐。且问花随柳，举杯邀月，那须预、人家国用桓温语。
香案旁边供职。鸟飞空、何曾留迹。＿翁铁汉，两贤安在，百夫之特。但愿王师，早俘颉利，早禽长狄。便太平无事，卖薪沽酒，骑牛腰笛。
