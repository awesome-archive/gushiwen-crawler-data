前赋〈春居杂兴〉诗二首，间半岁，不复省视
宋代
王禹偁
《前赋〈春居杂兴〉诗二首，间半岁，不复省视，因长男嘉［礻右］读杜工部集，见语意颇有相类者，咨于予，且意予窃之也。予喜而作诗，聊以自贺》
命屈由来道日新，诗家权柄敌陶钧。
任无功业调金鼎，且有篇章到古人。
本与乐天为后进，敢期子美是前身。
从今莫厌闲官职，主管风骚胜要津。
