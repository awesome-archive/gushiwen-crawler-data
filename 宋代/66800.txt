括满江红
宋代
林正大
落魄高人，拚百万、青铜一醉。挥素手、朱绳一抹，四筵惊起。催织寒虫秋弄月，叫群独雁天水。更黄鹂、紫燕对春风，争繁脆。
悲楚国，羁臣意。怜汉女，逾千里。似深闺恩怨，共相汝尔。我有江南丘壑趣，此弦能道心中事。要曲肱、时听写松风，云窗里。
山谷水仙花：凌波仙子生尘袜，水上轻盈步微月。是谁招此断肠魂？种作寒花寄愁绝。含香体素欲倾城，山FA2A是弟梅是兄。坐对真成被花恼，出门一笑大江横。
