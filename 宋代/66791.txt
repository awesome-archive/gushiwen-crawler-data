括摸鱼儿
宋代
林正大
醉之乡、其去中国，不知其几千里。其土平旷无涯际。其气和平一揆。无寒暑，无聚落居城，无怒而无喜。昔黄帝氏。仅获造其都，归而遂悟，结绳已非矣。
及尧舜，盖亦至其边鄙。终身太平而治。武王得志于周世。命立酒人之氏。从此后，独阮籍渊明，往往逃而至。何其淳寂。岂古华胥，将游是境，余故为之记。
杜工部丽人行：三月三日天气新，长安水边多丽人。熊浓意远淑且真，肌理细腻骨肉匀。绣罗衣裳照暮春。蹙金孔雀银麒麟。头上何所有？翠微バ叶垂鬓唇，背后何所见？珠压腰衱稳称身。就中云幕椒房亲，赐名大国虢与秦。紫驼之峰出翠釜，水精之盘行秦鳞。犀筋厌饫久未下，銮刀缕切空纷纶。黄门飞鞚不动尘，御厨丝络送八珍。箫鼓哀吟感鬼神，宾从杂遝实要津。后来鞍马何逡巡。当轩下马入锦茵。杨花落雪覆白苹，青鸟飞去衔红巾。炙手可热势绝伦，慎莫近前丞相嗔。
