括水调歌
宋代
林正大
听说竹楼好，佳地占黄冈。月波相接，俯临江濑挹山光。急雨檐喧瀑布，密雪瓴敲碎玉，幽阒兴尤长。琴调更虚畅，诗韵转清扬。
公退暇，披鹤氅，戴华阳。手披周易，消磨世虑坐焚香。缥缈烟云竹树，迎送夕阳素月，胜概总难量。欲辨骚人事，沦茗漱清觞。
李白采莲曲：若耶溪旁采莲女，笑隔荷花共人语。日照新妆水底明，风飖香袖空中举。岸上谁家游冶郎，三三五五映垂杨。紫骝嘶入落花去，见此踌躇空断肠。
