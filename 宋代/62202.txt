一寸金（中吕商赠笔工刘衍）
宋代
吴文英
秋入中山，臂隼牵卢纵长猎。见骇毛飞雪，章台献颖，F156腰束缟，汤沐疏邑。D12C管刊琼牒。苍梧恨、帝娥暗泣。陶郎老、憔悴玄香，禁苑犹催夜俱入。
自叹江湖，雕龙心尽，相携蠹鱼箧。念醉魂悠扬，折钗锦字，黠髯掀舞，流觞春帖。还倚荆溪楫。金刀氏、沿传旧业。劳君为、脱帽篷窗，寓情题水叶。
