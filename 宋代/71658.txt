题李愬画像
宋代
惠洪
淮阴北面师广武，其气岂只吞项羽。
君得李佑不肯诛。便知元济在掌股。
羊公德行化悍夫，卧鼓不战良骄吴。
公方沉鸷诸将底，又笑元济无头颅。
雪中行师等儿戏，夜取蔡州藏袖底。
远人信宿犹未知，大类西平击朱泚。
锦袍玉带仍父风，拄颐长剑大梁公。
君看齁橐见丞相，此意与天相始终。
