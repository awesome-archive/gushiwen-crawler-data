庆寿光
宋代
晁端礼
事在可疑，有司难之。次子论列于朝，特封寿光县太君。诰词有蕴仁积善之褒，因采纶言以名所居之堂曰“积善”，日与亲旧歌酒为寿于其间，命族孙端礼作庆寿光曲，以纪一时之美。其词曰：
丹扆疏恩，庆闱受命，圣朝广孝非常。大邑高封，名兼寿考辉光。闾巷相传盛事，焕丝五色成章。崇新栋，天语荣夸，共瞻积善华堂。
灵龟荐祉，紫鸾称寿，千钟泛酒，百和焚香。况有新教歌舞，妙选丝篁。余庆从今沓至，看儿孙、朱紫成行。闻说道，贤德阴功，姓名仍在仙乡。
