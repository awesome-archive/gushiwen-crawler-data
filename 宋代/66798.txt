括贺新凉
宋代
林正大
酌以蒲城酒。撷湘F8CD、秋英满泛，介君眉寿。赠君点漆黟川墨，与印文章大手。问此别、相逢难又。三叠阳关声堕泪，写平时、兄弟情长久。离别事，古来有。
十年骨肉情何厚。对江山千里，共期白首。夜雨连床追旧事，惟恨书书渐少。便只恐、炊沙不饱。翰墨新功收汗马，话书囊、无底何时了。欢未足，听鸡晓。
范文正听真上人琴歌：银河耿耿霜B179B179，西窗月色寒如冰。江上扣朱丝绳，万籁不起秋光凝。伏羲归天忽千古，我闻遗音泪如雨。嗟嗟不及郑衙儿，北里南邻竟歌舞。竟歌舞，可时休。师襄堂上心悠悠。击浮金，戛鸣玉，老龙秋啼沧海底，幼猿暮啸寒山曲。陇头瑟瑟咽流泉，洞庭萧萧落寒木。此声感物何大灵，十二衔珠下仙鹄。为予再奏南风诗，神人和畅瞬无为。为予试弹广陵散，鬼物方哀晋方乱。乃知圣人情虑深，将治四海先治琴。兴亡哀乐不我道，坐中可见天下心。感公遗我正始音。
