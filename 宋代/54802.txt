眼儿媚
宋代
黄公度
羊，尝遗示梅词。公依韵和之。初公被召命而西过分水岭，有诗云：“呜咽泉流万仞峰，断肠从此各西东。谁知不作多时别，依旧相逢沧海中。”及公遭谤归莆，赵丞相鼎先已谪居潮阳，谗者傅会其说，谓公此诗指赵而言，将不久复偕还中都也。秦益公愈怒，至以岭南荒恶之地处之，此词盖以自况也。
一枝雪里冷光浮。空自许清流。如今憔悴，蛮烟瘴雨，谁肯寻搜。
昔年曾共孤芳醉，争插玉钗头。天涯幸有，惜花人在，杯酒相酬。
