青玉案
宋代
黄公度
之。及泉幕任满，始以故事召赴行在，公虽知非当路意，而迫于君命，不敢俟驾，故寓意此词。道过分水岭，复题诗云：“谁知不作多时别。”又题崇安驿诗云：“睡美生习晓色催。”皆此意也。既而罢归，离临安有词云：“湖上送残春，已负别时归约。”则公之去就，盖蚤定矣。
邻鸡不管离怀苦。又还是、催人去。回首高城音信阻。霜桥月馆，水村烟市，总是思君处。
裛残别袖燕支雨。谩留得、愁千缕。欲倩归鸿分付与。鸿飞不住。倚栏无语。独立长天暮。
