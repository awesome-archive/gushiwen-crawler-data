句南吕薄媚舞
宋代
洪适
可倩，本事愿闻。
答踢软尘之陌，倾一见于月肤；会采萍之洲，迷千娇于雨梦。且蛾眉有伐性之戒，而狐媚无伤人之心。既吐艳于幽闺，能齐芳于节妇。果六尺之躯不庇其伉俪，非三寸之舌可脱于艰难。尚播遗声，得尘高会。
遣兽质人心冰雪肤。名齐节妇古来无。纤罗不蜕西州路，争得人知是艳狐。歌舞既阑，相将好去。
