贺新郎（四用韵）
宋代
刘克庄
犹记臣之少。兴狂时、过陈遵饮，对孙登啸。岁晚登临多感慨，但觉齐山诗妙。任蓉月、柳风吹照。金印不来丹飞去。拟神仙、富贵都差了。空铸错，与人笑。
九年前拜悬车表。试回看、柴桑菊老，玄都花少。周也曾言殇子寿。佛以白头为夭□□□：未得平生心，白头亦为夭。未后句、岩头曾道。头似秃＿巾裹懒，最不宜蝉冕宜僧帽。杯中物，直须釂。
