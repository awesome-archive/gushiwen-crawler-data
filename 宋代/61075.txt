转调二郎神（五和）
宋代
刘克庄
人言官冗，老病底、法当先省。况行则蹒跚，立时跛倚，幸免做他两省侍立官号小两省。客怕逢迎书慵答，得省处、而今姑省。笑落尽桃花，仆家梦得，重来郎省。
凉冷。＿衣差薄，蒲葵堪省。叹三纪单栖，二毛纯白，情味似潘骑省。鬻马遣姬，惟书与画，点检依然难省。也不用、畜犬防偷，老去睡眠常省。
