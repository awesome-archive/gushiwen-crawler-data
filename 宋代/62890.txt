木兰花慢（和李E059房题张寄闲家圃韵）
宋代
陈允平
爱吟休问瘦，为诗句、几凭阑。有可画亭台，宜春帐箔，如寄身闲。胸中四时胜景，小蓬莱、幻出五云间。一掬苹香暗沼，半梢松影虚坛。
相看。倦羽久知还。回首鹭盟寒。记步屟寻云，呼灯听雨，越岭吴峦。幽情未应共懒，把周郎旧曲谱新翻。帘外垂杨自舞，为君时按弓弯。
