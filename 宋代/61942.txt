沁园春（己未初度）
宋代
李曾伯
六十衰翁，更加二龄，此何等时。不退寻岩壑，相安耕钓，重来岭峤，犹事驱驰。绝类文渊，当年矍铄，上马据鞍奚所为。偏怜处，是难堪潦雾，水际鸢飞。
云台铜柱空题。奈床下伊人心素疑。自古来如此，只须付酒，风光纵好，勿复言时。莼菜美时，桂花香里，所愿少须臾乐之。西风外，喜羽书夜静，即是归期。
