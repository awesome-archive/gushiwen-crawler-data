贺新郎（三和）
宋代
吴潜
了却儿痴外。撰园林、亭台馆榭，谩当吾世。红楯朱桥相映带，人在百花丛里。更依约、垂杨衬水。桧柏芙蓉橙桂菊，也还须、收拾秋冬意。闲会久，忽惊起。
繁华寂寞千年地。便渊明、桃源记在，几人知此。双手上还银菟印，趁得东风行李。看＿岭、鄞江澄霁。从此归欤无一欠，但君恩、天大难酬耳。嗟倦鸟，投林志。
